<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Nový epochální výlet pana Broučka tentokrát do 15. století</title>
    <link rel="stylesheet" href="./style/style.min.css" media="screen" integrity="sha256-suCzP2DeAjpjfeO4Ne4lRICbrGRKid9aAmWDin20Cww=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Svatopluk Čech: Nový epochální výlet pana Broučka tentokrát do 15. století">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Nový epochální výlet pana Broučka tentokrát do 15. století">
    <meta property="og:title" content="Nový epochální výlet pana Broučka tentokrát do 15. století">
    <meta property="og:type" content="book">
    <meta property="og:book:author" content="Svatopluk Čech">
    <meta property="twitter:title" content="Svatopluk Čech: Nový epochální výlet pana Broučka tentokrát do 15. století">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./section0014.html">
    <link rel="next" href="./section0016.html">
    <meta name="nb-order" content="15">
    <link rel="self" href="section0015.html">
    <meta name="nb-identifier" content="cech-novy-epochalni-vylet-pana-broucka-tentokrat-do-15-stoleti-09eda91">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2162" data-nb-chars="13082">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./section0014.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <section>
          <h2 id="xii" class="chunk" data-nb-ref-number="2" data-nb-words="1" data-nb-chars="4">&nbsp;
            <span class="idea" data-nb-ref-number="1" id="idea1" data-nb-words="1" data-nb-chars="4">XII.</span>
          </h2>
          <p class="chunk" data-nb-ref-number="3" data-nb-words="225" data-nb-chars="1409"><span class="idea" data-nb-ref-number="2" id="idea2" data-nb-words="225" data-nb-chars="1409">Ó&nbsp;slunce velikého, věčně památného dne! Ty, kteréžs ozářilo skrovný voj hrdin, jakých málo se&nbsp;zaskvělo v&nbsp;dějinách lidstva, kteréžs okázalo světu, seč jest národ malý, vede-li jej horoucí nadšení, obětující radostně statek i&nbsp;život za&nbsp;svaté přesvědčení, ty&nbsp;pochodni nebeská, kteráž zaplápolalas nad horou Vítkovou, abys čela bohatýrských předků věnčila glorií slávy nesmrtelné, – ó&nbsp;slunce, jehož odlesky ještě po&nbsp;staletích rozehřívají k&nbsp;silnějšímu tluku mdlá srdce potomků: kolik zanícení chovati může nitro české, kolik slov úchvatných a&nbsp;plamenných jazyk náš, všechna by&nbsp;měla splynouti v&nbsp;ódu velebnou, vítající tvůj triumfální vzchod na&nbsp;zlatém a&nbsp;purpurovém obzoru! Ale s&nbsp;časem změnili se&nbsp;i&nbsp;lidé. Nesčíslněkrát vzešlo jako tehdáž krásné letní slunce nad Vítkovem, však nikdy již neozářilo božích bohatýrů a&nbsp;po&nbsp;staletích svítí na&nbsp;pokolení malé, bez pravdy a&nbsp;síly, bez nadšení, cedícího poslední krůpěj krve za&nbsp;drahý ideál, na&nbsp;pokolení, které již sotva rozumí a&nbsp;věří velkému činu předků a&nbsp;usmívá se&nbsp;zvěsti o&nbsp;něm jako staré, divné pohádce, kterou již i&nbsp;nudno poslouchati. Neschopno jsouc oněch velkých obětí a&nbsp;zápalů, vymlouvá se&nbsp;na&nbsp;jiné časy a&nbsp;poměry, zapovídá si&nbsp;vyprávění o&nbsp;slavném skutku minulém a&nbsp;skládá přitom ruce v&nbsp;klín nebo robí trety, – ó&nbsp;zapadlé slunce naší síly, zda vyjdeš opět a&nbsp;najdeš i&nbsp;básníka, jenž dovede tě&nbsp;uvítat plamenným nadšením a&nbsp;ne&nbsp;prázdným zvoněním slov a&nbsp;malichernou karikaturou jako já!</span></p>
        </section>
        <section>
          <p class="chunk" data-nb-ref-number="4" data-nb-words="1" data-nb-chars="1"><span class="idea" data-nb-ref-number="3" id="idea3" data-nb-words="1" data-nb-chars="1">*</span></p>
          <p class="chunk" data-nb-ref-number="5" data-nb-words="6" data-nb-chars="37"><span class="idea" data-nb-ref-number="4" id="idea4" data-nb-words="6" data-nb-chars="37">„Vstávej, bratře Matěji, – jižť čas!“</span></p>
          <p class="chunk" data-nb-ref-number="6" data-nb-words="24" data-nb-chars="139"><span class="idea" data-nb-ref-number="5" id="idea5" data-nb-words="24" data-nb-chars="139">Brouček protřel si&nbsp;oči a&nbsp;spatřil nad sebou vrásčité líce bratra Stacha, který mu&nbsp;podával těžký, hřebíky posázený cep a&nbsp;kus chleba se&nbsp;sýrem.</span></p>
          <p class="chunk" data-nb-ref-number="7" data-nb-words="25" data-nb-chars="170"><span class="idea" data-nb-ref-number="6" id="idea6" data-nb-words="25" data-nb-chars="170">Bratr Matěj přijal obé s&nbsp;těžkým povzdechem a&nbsp;–, leč nebudu zevrubně vyličovati toto nedělní dopoledne našeho hrdiny, které patří k&nbsp;jeho nejtrudnějším svátečním upomínkám.</span></p>
          <p class="chunk" data-nb-ref-number="8" data-nb-words="55" data-nb-chars="356"><span class="idea" data-nb-ref-number="7" id="idea7" data-nb-words="55" data-nb-chars="356">Jen tolik podotknu, že&nbsp;dnes nepodával sice kamenů, ale poslouchal kázání kněží táborských s&nbsp;nábožným zpěvem bratří a&nbsp;přijímal – nerad to&nbsp;vyznávám, ale konečně musí pravda na&nbsp;světlo, – přijímal také pod obojí způsobou, obyčejem táborským, totiž u&nbsp;prostého, ubrusem pokrytého stolu, za&nbsp;nímž stál kněz bez ornátu, odbývající krátký obřad pouze jazykem českým.</span></p>
          <p class="chunk" data-nb-ref-number="9" data-nb-words="49" data-nb-chars="310"><span class="idea" data-nb-ref-number="8" id="idea8" data-nb-words="49" data-nb-chars="310">V&nbsp;poledne podaly sestry táborské bratru Matěji nedělní oběd, jehož součástky byly „kyselo“ – jakýsi druh polévky, o&nbsp;jejíž jakosti pan Brouček ze&nbsp;šetrnosti k&nbsp;dávným předkům zachovává hluboké mlčení, – kus vařené hověziny, režný chléb a&nbsp;náprstek – alespoň na&nbsp;míru bratra Matěje pouhý náprstek – všelijakého piva.</span></p>
          <p class="chunk" data-nb-ref-number="10" data-nb-words="366" data-nb-chars="2215"><span class="idea" data-nb-ref-number="9" id="idea9" data-nb-words="366" data-nb-chars="2215">Ale když se&nbsp;po&nbsp;obědě oddával dumám nejchmurnějším, probleskla jimi pojednou myšlenka slibující spásu. Napadla mu&nbsp;totiž podzemní chodba, jíž se&nbsp;z&nbsp;devatenáctého do&nbsp;patnáctého století dostal, a&nbsp;k&nbsp;tomu přidružilo se&nbsp;pomyšlení: Což kdyby toutéž chodbou bylo možno dostati se&nbsp;nazpět? Přisvědčující odpověď jevila se&nbsp;mu&nbsp;tak samozřejmou, že&nbsp;radostně vyskočil a&nbsp;div hlasitě nezajásal. Pak zchladila ovšem jeho naději pochybnost, možno-li jen tak chodbou ze&nbsp;století do&nbsp;století přecházeti. Ale hned zase si&nbsp;pravil: „Jisté jest, že&nbsp;jsem tou chodbou do&nbsp;minulosti zabloudil, – proč by&nbsp;nemohla způsobili také zázrak opačný?“ Přišla mu&nbsp;na&nbsp;mysl vířivá závrať, která ho&nbsp;pojala, když zavřel dvířka, vedoucí z&nbsp;podzemní chodby do&nbsp;klenotnice krále Václava; vzpomněl si&nbsp;také, že&nbsp;tato dvířka byla na&nbsp;jedné straně červotočivá i&nbsp;zrezavělá, na&nbsp;druhé však úplně nová, – oč, že&nbsp;tvořila ona přehradu mezi oběma věky, a&nbsp;když dvířka za&nbsp;sebou zavřel, tu&nbsp;ocítil se&nbsp;závratným letem o&nbsp;pět století nazpět. Nyní učiní rovněž a&nbsp;bude zase v&nbsp;moderní Praze – arci, z&nbsp;počátku vlastně jen pod ní, v&nbsp;oné podzemní chodbě, vedoucí od&nbsp;Kozí ulice pod Hradčany, a&nbsp;tam nastane opět otázka, jak se&nbsp;dostane vysokou, sráznou šachtou nahoru na&nbsp;povrch země. Leč za&nbsp;dne se&nbsp;tam asi přec někoho dovolá, a&nbsp;ne-li, – nu, v&nbsp;nejhorším tom případě vrátí se&nbsp;zkrátka do&nbsp;husitské Prahy – či&nbsp;spíše, zásobí se&nbsp;napřed nějakými potravinami a&nbsp;zůstane v&nbsp;podzemní chodbě jako v&nbsp;bezpečném úkrytu až&nbsp;do&nbsp;té&nbsp;chvíle, kdy bude město dobyto a&nbsp;první vztek nepřátelského vojska zchlazen; pak zajisté zavládne opět pokoj a&nbsp;pořádek, a&nbsp;bude život i&nbsp;v&nbsp;tom patnáctém století alespoň snesitelný… – Byl by&nbsp;nejraději ihned táborům unikl, ale v&nbsp;tu&nbsp;chvíli právě bylo to&nbsp;nejméně možné. Žižka zpozoroval totiž podezřelé pohyby v&nbsp;nepřátelském ležení a&nbsp;rozkázal bratřím, aby byli pohotově. Následkem toho sestavovali se&nbsp;rychle střelci, sudličníci, cepníci a&nbsp;bojovníci jiného druhu na&nbsp;vykázaných sobě místech. Část cepníků pod vedením Chvalovým postavila se&nbsp;u&nbsp;srubu západního. Mezi těmito byl i&nbsp;bratr Matěj; stál sice v&nbsp;poslední řadě, na&nbsp;samém pokraji severní stráně, ale sráznost této, zeď srubu za&nbsp;ním a&nbsp;šik bojovníků, mezi ním a&nbsp;jižní strání hustě seřaděný, nedaly myšlence na&nbsp;útěk v&nbsp;této chvíli ani vzniknouti.</span></p>
          <p class="chunk" data-nb-ref-number="11" data-nb-words="19" data-nb-chars="106"><span class="idea" data-nb-ref-number="10" id="idea10" data-nb-words="19" data-nb-chars="106">Zato mohl se&nbsp;svého stanoviska dobře pozorovali všecko, co&nbsp;se&nbsp;děje dole na&nbsp;Špitálském poli a&nbsp;dále za&nbsp;řekou.</span></p>
          <p class="chunk" data-nb-ref-number="12" data-nb-words="42" data-nb-chars="253"><span class="idea" data-nb-ref-number="11" id="idea11" data-nb-words="42" data-nb-chars="253">Tam bylo již viděti na&nbsp;všech stranách zlověstný ruch. Oddíly jezdců i&nbsp;pěších měnily svá stanoviska, tu&nbsp;se&nbsp;rozdělujíce, tam se&nbsp;spojujíce a&nbsp;pořádajíce v&nbsp;šiky. Zvláště čilé proudění bylo v&nbsp;táboře Míšňanů u&nbsp;Ovence a&nbsp;v&nbsp;ležení Albrechta Rakouského vedle nich.</span></p>
          <p class="chunk" data-nb-ref-number="13" data-nb-words="26" data-nb-chars="168"><span class="idea" data-nb-ref-number="12" id="idea12" data-nb-words="26" data-nb-chars="168">Pražané netušili patrně také nic dobrého; neboť husté jich davy stály na&nbsp;zdech městských i&nbsp;v&nbsp;branách, k&nbsp;boji připraveny a&nbsp;bedlivě pozorujíce pohyby vojsk nepřátelských.</span></p>
          <p class="chunk" data-nb-ref-number="14" data-nb-words="68" data-nb-chars="382"><span class="idea" data-nb-ref-number="13" id="idea13" data-nb-words="68" data-nb-chars="382">Konečně – asi ke&nbsp;čtvrté hodině – vrhli se&nbsp;míšeňští jezdcové s&nbsp;Uhry a&nbsp;Rakušany, počtem asi 25 tisíc bojovníků, do&nbsp;Vltavy a&nbsp;brodili se&nbsp;rychle na&nbsp;druhou stranu. Opodál za&nbsp;řekou zůstaly tři šiky křižáků v&nbsp;záloze. Z&nbsp;města ozýval se&nbsp;hromový křik a&nbsp;zvonění na&nbsp;poplach, i&nbsp;bylo pozorovati, že&nbsp;nepřítel také na&nbsp;jiných stranách, od&nbsp;hradu pražského a&nbsp;od&nbsp;Vyšehradu, chystá se&nbsp;k&nbsp;současnému útoku.</span></p>
          <p class="chunk" data-nb-ref-number="15" data-nb-words="56" data-nb-chars="342"><span class="idea" data-nb-ref-number="14" id="idea14" data-nb-words="56" data-nb-chars="342">Bratru Matějovi bylo, jako by&nbsp;nastával soudný den. S&nbsp;hrůzou pozoroval, kterak se&nbsp;Špitálské pole plní nepřátelským vojskem, a&nbsp;na&nbsp;chvilku jen vzpřímila ho&nbsp;poznámka Chvalova: „Ti mají namířeno na&nbsp;Poříčí; sem k&nbsp;nám by&nbsp;se&nbsp;na&nbsp;koních nedostali!“ Ale nepřítel nezamířil ku&nbsp;Praze, nýbrž valný počet jezdců rozjel se&nbsp;tryskem ve&nbsp;směru opačném na&nbsp;východ.</span></p>
          <p class="chunk" data-nb-ref-number="16" data-nb-words="63" data-nb-chars="384"><span class="idea" data-nb-ref-number="15" id="idea15" data-nb-words="63" data-nb-chars="384">„Milí bratří!“ rozlehl se&nbsp;táborem rázný hlas Žižkův. „Tuším, že&nbsp;nastala chvíle rozhodnutí. Brzy bohdá ukážeme věrolomnému králi, jak umíme se&nbsp;bíti o&nbsp;boží a&nbsp;svou při proti všem rotám Antikristovým. Již hrnou se&nbsp;na&nbsp;nás ti&nbsp;nepřátelé pravdy a&nbsp;zhoubcové české země. Protož doufajíce v&nbsp;Boha, buďte pohotoví! Držtež se&nbsp;každý šiku svého a&nbsp;pozorujte svých hejtmanů. Pán Bůh rač vás posilniti!“</span></p>
          <p class="chunk" data-nb-ref-number="17" data-nb-words="15" data-nb-chars="100"><span class="idea" data-nb-ref-number="16" id="idea16" data-nb-words="15" data-nb-chars="100">„Zvítězíme nebo umřeme!“ rozlehlo se&nbsp;táborem a&nbsp;zase zazněl hřímavý zpěv: „Kdož jste boží bojovníci…“</span></p>
          <p class="chunk" data-nb-ref-number="18" data-nb-words="6" data-nb-chars="42"><span class="idea" data-nb-ref-number="17" id="idea17" data-nb-words="6" data-nb-chars="42">Právě když zvučela bojovně poslední sloka:</span></p>
        </section>
        <section>
          <p class="chunk" data-nb-ref-number="19" data-nb-words="5" data-nb-chars="25"><span class="idea" data-nb-ref-number="18" id="idea18" data-nb-words="5" data-nb-chars="25">A&nbsp;s&nbsp;tím vesele zkřikněte,</span></p>
          <p class="chunk" data-nb-ref-number="20" data-nb-words="6" data-nb-chars="24"><span class="idea" data-nb-ref-number="19" id="idea19" data-nb-words="6" data-nb-chars="24">řkouc: Na&nbsp;ně! hrr na&nbsp;ně!</span>
            &nbsp;</p>
          <p class="chunk" data-nb-ref-number="21" data-nb-words="4" data-nb-chars="27"><span class="idea" data-nb-ref-number="20" id="idea20" data-nb-words="4" data-nb-chars="27">braň svou rukama chutnejte,</span>
            &nbsp;</p>
          <p class="chunk" data-nb-ref-number="22" data-nb-words="4" data-nb-chars="23"><span class="idea" data-nb-ref-number="21" id="idea21" data-nb-words="4" data-nb-chars="23">Bůh náš Pán! zkřikněte,</span>
            &nbsp;</p>
          <p class="chunk" data-nb-ref-number="23" data-nb-words="2" data-nb-chars="13"><span class="idea" data-nb-ref-number="22" id="idea22" data-nb-words="2" data-nb-chars="13">bite, zabíte,</span>
            &nbsp;</p>
          <p class="chunk" data-nb-ref-number="24" data-nb-words="2" data-nb-chars="16"><span class="idea" data-nb-ref-number="23" id="idea23" data-nb-words="2" data-nb-chars="16">žádného neživte!</span></p>
        </section>
        <section>
          <p class="chunk" data-nb-ref-number="25" data-nb-words="37" data-nb-chars="202"><span class="idea" data-nb-ref-number="24" id="idea24" data-nb-words="37" data-nb-chars="202">vmísil se&nbsp;do&nbsp;ní&nbsp;divoký křik a&nbsp;třeskný hlahol trub se&nbsp;strany východní, kde míšeňská jízda po&nbsp;mírněji skloněném svahu vzhůru byla vyjela a&nbsp;nyní po&nbsp;hřebenu hory úprkem se&nbsp;hnala na&nbsp;srub v&nbsp;té&nbsp;straně stojící.</span></p>
          <p class="chunk" data-nb-ref-number="26" data-nb-words="221" data-nb-chars="1338"><span class="idea" data-nb-ref-number="25" id="idea25" data-nb-words="221" data-nb-chars="1338">Táboři nenadáli se&nbsp;tak náhlého a&nbsp;silného útoku s&nbsp;té&nbsp;strany; domnívaliť se, že&nbsp;nepřátelé spíše horu obejdou a&nbsp;pak od&nbsp;jihu neb zároveň s&nbsp;několika stran na&nbsp;tábor udeří. Nenadálý, prudký náraz útočníkův uvedl proto nečetné hajitele srubu ve&nbsp;zmatek, že&nbsp;většina jich, poděšena a&nbsp;zastrašena děsným křikem Míšňanů, blýskavicí dlouhých kopí a&nbsp;deštěm střel, na&nbsp;útěk se&nbsp;dala a&nbsp;nepřítel hned prvním návalem nejen věž viničnou u&nbsp;srubu dobyl, nýbrž i&nbsp;příkopu se&nbsp;zmocnil. Již první jeho davy, sesedše s&nbsp;koní, s&nbsp;vítězným rykem drápaly se&nbsp;vzhůru na&nbsp;zeď srubu, v&nbsp;němž zůstala toliko skrovná hrstka táborů s&nbsp;dvěma ženami a&nbsp;jednou pannou. Ti, nemajíce zbraně střelné, metali jen kameny s&nbsp;podsebití srubu i&nbsp;se&nbsp;zdi na&nbsp;útočníky a&nbsp;hrdinsky se&nbsp;bránili; zvláště vynikala jedna žena vysoké postavy, rozpuštěných a&nbsp;kolem snědé šíje poletujících černých vlasů, která stojíc na&nbsp;zdi srubu, jako titánka obnaženýma, svalnatýma rukama veliké kameny nad hlavu zdvíhala a&nbsp;zuřivě metala na&nbsp;dorážející Míšňany. Ostatní hajitelé již couvali, však ona zvolala velikým hlasem: „Před Antikristem nesmí křesťan věrný ustoupiti!“, a&nbsp;nemajíc po&nbsp;ruce již kamenů, holýma rukama pustila se&nbsp;v&nbsp;zápas s&nbsp;obrněným kolohnátem, který se&nbsp;právě vydrápal na&nbsp;zeď – leč vtom zaryl se&nbsp;jí&nbsp;oštěp jiného Míšňana do&nbsp;hrudi – hrdinka klesla a&nbsp;v&nbsp;pádu strhla s&nbsp;sebou i&nbsp;odpůrce dolů mezi rozlícené útočníky.</span></p>
          <p class="chunk" data-nb-ref-number="27" data-nb-words="124" data-nb-chars="769"><span class="idea" data-nb-ref-number="26" id="idea26" data-nb-words="124" data-nb-chars="769">V&nbsp;největší té&nbsp;tísni přišla obráncům srubu vydatná posila. Žižka s&nbsp;částí svého lidu pospíšil do&nbsp;srubu, sám první vystoupil na&nbsp;zeď, a&nbsp;hromovým hlasem pobízeje ostatní, prudce máchal svým palcátem na&nbsp;všechny strany, srážeje Míšňany vzhůru se&nbsp;deroucí. Náhle poklesl: některý nepřítel chopil jej za&nbsp;nohy a&nbsp;táhl se&nbsp;zdi – již zdálo se, že&nbsp;je&nbsp;ztracen. Leč tu&nbsp;objevil se&nbsp;vedle Žižky stařičký bojovník táborský – kolem vpadlých skrání, s&nbsp;nichž čapku urval ruch bitevní, jako sníh poletovaly řídké, bílé kadeře – stará kostnatá ruka mladistvou ještě silou zamávla těžkým cepem a&nbsp;pádnou ranou povalila Míšňana – ostatní cepníci vtáhli vůdce nazpět – Žižka byl zachráněn. Ale zároveň proklály míšeňské zbraně vetchá prsa starochova – horoucí přání šedého bratra Stacha bylo splněno!</span></p>
          <p class="chunk" data-nb-ref-number="28" data-nb-words="32" data-nb-chars="188"><span class="idea" data-nb-ref-number="27" id="idea27" data-nb-words="32" data-nb-chars="188">S&nbsp;děsným třeskotem dopadaly nyní táborské cepy na&nbsp;lebky nepřátel, kameny s&nbsp;deštěm střel sypaly se&nbsp;na&nbsp;ně, že&nbsp;s&nbsp;křikem a&nbsp;bolestným stonem couvali od&nbsp;srubu, jehož příkop se&nbsp;naplnil mrtvolami.</span></p>
          <p class="chunk" data-nb-ref-number="29" data-nb-words="46" data-nb-chars="252"><span class="idea" data-nb-ref-number="28" id="idea28" data-nb-words="46" data-nb-chars="252">Zatím Žižka, vida, že&nbsp;první útok na&nbsp;srub jest odražen, vrátil se&nbsp;z&nbsp;něho k&nbsp;ostatním lidem svým a&nbsp;pravil k&nbsp;hejtmanu Chvalovi: „Dej se&nbsp;potichu a&nbsp;rychle s&nbsp;cepníky svými tudy vinicemi“ – ukázal zkrváceným palcátem na&nbsp;jižní stráň – „a chop nepřítele v&nbsp;boku!“</span></p>
          <p class="chunk" data-nb-ref-number="30" data-nb-words="22" data-nb-chars="123"><span class="idea" data-nb-ref-number="29" id="idea29" data-nb-words="22" data-nb-chars="123">Chval jen kývl a&nbsp;spěšně vykonal rozkaz. Dal svým cepníkům potřebné naučení a&nbsp;v&nbsp;čele jich vybočil tiše na&nbsp;stráň mezi vinice.</span></p>
          <p class="chunk" data-nb-ref-number="31" data-nb-words="51" data-nb-chars="295"><span class="idea" data-nb-ref-number="30" id="idea30" data-nb-words="51" data-nb-chars="295">Bratr Matěj při dosavadním průběhu boje nevycházel ze&nbsp;smrtelných úzkostí; třásl se&nbsp;na&nbsp;celém těle tak, že&nbsp;i&nbsp;strašný, hřeby pobitý cep kýklal se&nbsp;za&nbsp;jeho ramenem. Byl by&nbsp;se&nbsp;jistě poradil s&nbsp;Vaňkem, kdyby to&nbsp;jen trochu bylo bývalo možné. Ještě štěstí, že&nbsp;stál dosti opodál od&nbsp;vlastního jeviště bitvy.</span></p>
          <p class="chunk" data-nb-ref-number="32" data-nb-words="34" data-nb-chars="195"><span class="idea" data-nb-ref-number="31" id="idea31" data-nb-words="34" data-nb-chars="195">Když nyní Chval s&nbsp;cepníky zatočil se&nbsp;mezi vinice, ovládla bratrem Matějem jediná myšlenka: že&nbsp;musí prchnouti stůj co&nbsp;stůj – již proto, že&nbsp;nižádná moc světa po&nbsp;druhé živého do&nbsp;bitvy jej nedostane.</span></p>
          <p class="chunk" data-nb-ref-number="33" data-nb-words="66" data-nb-chars="396"><span class="idea" data-nb-ref-number="32" id="idea32" data-nb-words="66" data-nb-chars="396">Záměr jeho byl usnadněn tím, že&nbsp;nalézal se&nbsp;v&nbsp;poslední řadě. Sotvaže tato sestoupila do&nbsp;vinice, vyskočil bez rozmýšlení průlomem polozbořené viniční zdi a&nbsp;pádil úprkem po&nbsp;stráni dolů, směrem od&nbsp;bojiště. Zaslechl za&nbsp;sebou výkřik: „Zrádný zbabělce!“ i&nbsp;zdálo se&nbsp;mu, že&nbsp;někdo běží těsně za&nbsp;ním a&nbsp;každou chvíli koncem palcátu již dosahuje jeho zad, což ho&nbsp;tím více pobádalo k&nbsp;zoufalému, zběsilému běhu.</span></p>
          <p class="chunk" data-nb-ref-number="34" data-nb-words="14" data-nb-chars="97"><span class="idea" data-nb-ref-number="33" id="idea33" data-nb-words="14" data-nb-chars="97">Tu&nbsp;zaslechl kdesi stranou za&nbsp;křovinami dva hlasy, bezpochyby venkovanů, pozorujících boj na&nbsp;hoře:</span></p>
          <p class="chunk" data-nb-ref-number="35" data-nb-words="4" data-nb-chars="26"><span class="idea" data-nb-ref-number="34" id="idea34" data-nb-words="4" data-nb-chars="26">„Tuto běží některý Němec.“</span></p>
          <p class="chunk" data-nb-ref-number="36" data-nb-words="8" data-nb-chars="38"><span class="idea" data-nb-ref-number="35" id="idea35" data-nb-words="8" data-nb-chars="38">„Tábor je&nbsp;to; vždyť má&nbsp;cep na&nbsp;rameně.“</span></p>
          <p class="chunk" data-nb-ref-number="37" data-nb-words="5" data-nb-chars="35"><span class="idea" data-nb-ref-number="36" id="idea36" data-nb-words="5" data-nb-chars="35">„Zajisté posel Žižkův ku&nbsp;Pražanům.“</span></p>
          <p class="chunk" data-nb-ref-number="38" data-nb-words="22" data-nb-chars="149"><span class="idea" data-nb-ref-number="37" id="idea37" data-nb-words="22" data-nb-chars="149">Tou rozmluvou vzpamatoval se&nbsp;bratr Matěj. Poznal, že&nbsp;domnělý pronásledovatel jest jeho vlastní cep, kterýž, rozkýván divokým úprkem, tepal ho&nbsp;do&nbsp;zad.</span></p>
          <p class="chunk" data-nb-ref-number="39" data-nb-words="16" data-nb-chars="117"><span class="idea" data-nb-ref-number="38" id="idea38" data-nb-words="16" data-nb-chars="117">Ohlédnuv se, nepozoroval za&nbsp;sebou žádného nebezpečí. Táboři byli příliš zaměstnáni bitvou, než aby stíhali uprchlíka.</span></p>
          <p class="chunk" data-nb-ref-number="40" data-nb-words="52" data-nb-chars="308"><span class="idea" data-nb-ref-number="39" id="idea39" data-nb-words="52" data-nb-chars="308">Slova venkovanů vnukla mu&nbsp;zároveň výbornou myšlenku. Ano, vydá se&nbsp;za&nbsp;posla Žižkova a&nbsp;tak dostane se&nbsp;bez překážky nejbližší branou do&nbsp;Prahy; tam pak pospíší do&nbsp;domu Jankova, převleče se&nbsp;opět do&nbsp;svých vlastních šatů, které ukryje pod širokým a&nbsp;dlouhým klokem, i&nbsp;zamíří rychle k&nbsp;domu královskému U&nbsp;černého orla…</span></p>
          <p class="chunk" data-nb-ref-number="41" data-nb-words="27" data-nb-chars="153"><span class="idea" data-nb-ref-number="40" id="idea40" data-nb-words="27" data-nb-chars="153">Již neběžel, nýbrž jen rychle kráčel k&nbsp;blízké Horské bráně. Po&nbsp;levici táhly se&nbsp;k&nbsp;ní&nbsp;opět vinice, za&nbsp;nimiž blýskaly se&nbsp;zbraně nepřátel na&nbsp;Špitálském poli.</span></p>
          <p class="chunk" data-nb-ref-number="42" data-nb-words="73" data-nb-chars="423"><span class="idea" data-nb-ref-number="41" id="idea41" data-nb-words="73" data-nb-chars="423">Nad branou, na&nbsp;obou věžích při ní&nbsp;a&nbsp;na&nbsp;zdech městských bylo plno lidí, pozorujících boj na&nbsp;Vítkově hoře, a&nbsp;když bratr Matěj ku&nbsp;bráně se&nbsp;přiblížil, rozeznal, že&nbsp;panuje mezi nimi veliké hoře a&nbsp;zděšení. Viděl, jak tam ženy a&nbsp;starci lomí rukama nebo je&nbsp;spínají prosebně k&nbsp;nebesům; slyšel také pláč, nářek a&nbsp;modlení úpěnlivé. Patrně pozorovali, že&nbsp;nepřítel na&nbsp;Vítkově hoře vítězí, a&nbsp;skládali poslední naděje toliko v&nbsp;pomoc boží.</span></p>
          <p class="chunk" data-nb-ref-number="43" data-nb-words="70" data-nb-chars="419"><span class="idea" data-nb-ref-number="42" id="idea42" data-nb-words="70" data-nb-chars="419">Ale dole v&nbsp;otevřené bráně jevil se&nbsp;zástup, z&nbsp;jehož jiskřivých očí zírala neohrožená bojechtivost. Pražský kněz v&nbsp;komži a&nbsp;v&nbsp;ostatní církevní úpravě nesl tu&nbsp;na&nbsp;vysoké hůlce blyštivou svátost téže divné podoby, jakou pan Brouček poznal již na&nbsp;Staroměstském náměstí; před ním stálo pachole, také v&nbsp;komži, zvoníc ručním zvoncem; za&nbsp;ním pak tísnili se&nbsp;v&nbsp;bráně bojovníci s&nbsp;kušemi v&nbsp;rukou. V&nbsp;pozadí bylo viděti zástupy cepníků.</span></p>
          <p class="chunk" data-nb-ref-number="44" data-nb-words="19" data-nb-chars="104"><span class="idea" data-nb-ref-number="43" id="idea43" data-nb-words="19" data-nb-chars="104">Když bratr Matěj došel k&nbsp;mostu, jenž vedl přes hradební příkop do&nbsp;brány, zvolal na&nbsp;něho kněz: „Kdo jsi?“</span></p>
          <p class="chunk" data-nb-ref-number="45" data-nb-words="14" data-nb-chars="84"><span class="idea" data-nb-ref-number="44" id="idea44" data-nb-words="14" data-nb-chars="84">„Posílá mě&nbsp;Žižka,“ směle odpověděl bratr Matěj, ale hlas jeho se&nbsp;přece trochu třásl.</span></p>
          <p class="chunk" data-nb-ref-number="46" data-nb-words="4" data-nb-chars="19"><span class="idea" data-nb-ref-number="45" id="idea45" data-nb-words="4" data-nb-chars="19">„Jak jest na&nbsp;hoře?“</span></p>
          <p class="chunk" data-nb-ref-number="47" data-nb-words="15" data-nb-chars="92"><span class="idea" data-nb-ref-number="46" id="idea46" data-nb-words="15" data-nb-chars="92">„Zle, moc zle. Žižka vzkazuje, abyste mu&nbsp;přišli na&nbsp;pomoc,“ lhal samozvaný posel srdnatě dál.</span></p>
          <p class="chunk" data-nb-ref-number="48" data-nb-words="5" data-nb-chars="28"><span class="idea" data-nb-ref-number="47" id="idea47" data-nb-words="5" data-nb-chars="28">„Právě se&nbsp;chystáme do&nbsp;boje.“</span></p>
          <p class="chunk" data-nb-ref-number="49" data-nb-words="10" data-nb-chars="61"><span class="idea" data-nb-ref-number="48" id="idea48" data-nb-words="10" data-nb-chars="61">„Musím ještě k&nbsp;někomu do&nbsp;města,“ dodal bratr Matěj ostýchavě.</span></p>
          <p class="chunk" data-nb-ref-number="50" data-nb-words="57" data-nb-chars="357"><span class="idea" data-nb-ref-number="49" id="idea49" data-nb-words="57" data-nb-chars="357">„Propusťte Žižkova posla,“ obrátil se&nbsp;kněz k&nbsp;bojovníkům a&nbsp;tito ochotně se&nbsp;rozstoupili. Bratr Matěj prošel branou do&nbsp;města s&nbsp;kuklou hodně staženou, aby ušel pozornosti Janka od&nbsp;Zvonu a&nbsp;včerejších soubesedníků v&nbsp;krčmě, kdyby snad byli mezi bojovníky u&nbsp;této brány. Zabočiv za&nbsp;roh nejbližší příční uličky, zhluboka si&nbsp;oddechl, vida, že&nbsp;lest dokonale se&nbsp;zdařila.</span></p>
          <p class="chunk" data-nb-ref-number="51" data-nb-words="44" data-nb-chars="268"><span class="idea" data-nb-ref-number="50" id="idea50" data-nb-words="44" data-nb-chars="268">Přesvědčiv se, že&nbsp;ho&nbsp;nikdo nepozoruje, zhostil se&nbsp;ještě v&nbsp;nejbližším prázdném průjezdě nepohodlného cepu – a&nbsp;s&nbsp;táborskou tou zbraní skládáme i&nbsp;my&nbsp;s&nbsp;něho hodnost bratra Matěje a&nbsp;budeme se&nbsp;v&nbsp;příští, předposlední kapitole opět jen zabývati s&nbsp;pouhým, milým panem Broučkem.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./section0016.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>