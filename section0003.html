<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Nový epochální výlet pana Broučka tentokrát do 15. století</title>
    <link rel="stylesheet" href="./style/style.min.css" media="screen" integrity="sha256-pEuscjPgvhH0ekmdpkE3UVcIAkWSiOAQAo0vH/3xy5I=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Svatopluk Čech: Nový epochální výlet pana Broučka tentokrát do 15. století">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Nový epochální výlet pana Broučka tentokrát do 15. století">
    <meta property="og:title" content="Nový epochální výlet pana Broučka tentokrát do 15. století">
    <meta property="og:type" content="book">
    <meta property="og:book:author" content="Svatopluk Čech">
    <meta property="twitter:title" content="Svatopluk Čech: Nový epochální výlet pana Broučka tentokrát do 15. století">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./section0019.html">
    <link rel="next" href="./section0004.html">
    <meta name="nb-order" content="4">
    <link rel="self" href="section0003.html">
    <meta name="nb-identifier" content="cech-novy-epochalni-vylet-pana-broucka-tentokrat-do-15-stoleti-bd0347c">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1819" data-nb-chars="11692">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./section0019.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <section>
          <h2 id="i" class="chunk" data-nb-ref-number="2" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">I.</span></h2>
          <p class="chunk" data-nb-ref-number="3" data-nb-words="106" data-nb-chars="615"><span class="idea" data-nb-ref-number="2" id="idea2" data-nb-words="106" data-nb-chars="615">Třeba dosvědčiti, že&nbsp;pan Brouček slávou, kterou mu&nbsp;zjednal epochální výlet na&nbsp;měsíc, ani dost málo nezpyšněl. Zpráva o&nbsp;jeho úžasných výzkumech rozlétla se&nbsp;po&nbsp;vlasti a&nbsp;jméno Brouček chvělo se&nbsp;na&nbsp;každém rtu; ba, kvůli němu vjelo si&nbsp;do&nbsp;vlasů několik redakcí a&nbsp;stran, z&nbsp;nichž každá drala se&nbsp;o&nbsp;jeho přízeň a&nbsp;podkládala mu&nbsp;svoje tendence. Ale pan Brouček moudře a&nbsp;skromně mlčel. Nestaraje se&nbsp;o&nbsp;vřavu veřejnosti, vybíral klidně dál svou činži a&nbsp;trávil své večery jako dříve mezi starými známými U&nbsp;kohouta nebo na&nbsp;Vikárce, ale zde řidčeji – odvažovalť se&nbsp;k&nbsp;panu Würflovi jen za&nbsp;novoluní nebo byla-li obloha mračny zastřena.</span>
            &nbsp;</p>
          <p class="chunk" data-nb-ref-number="4" data-nb-words="155" data-nb-chars="938"><span class="idea" data-nb-ref-number="3" id="idea3" data-nb-words="155" data-nb-chars="938">Zkrátka, pan domácí nezměnil v&nbsp;ničem neokázalý způsob svého života. Nechodil do&nbsp;kaváren sbírat hold obdivu z&nbsp;očí mladistvých nadšenců, a&nbsp;jda ulicí, tvářil se, jako by&nbsp;nepozoroval, že&nbsp;zraky všech na&nbsp;něm utkvívají s&nbsp;touž posvátnou úctou, s&nbsp;jakou patříval kdys italský lid na&nbsp;pěvce „Inferna“, hledaje na&nbsp;tváři jeho stopy pobytu pekelného. Pan Brouček nedal se&nbsp;ani fotografovati s&nbsp;okem v&nbsp;neurčitou dálku upřeným a&nbsp;se&nbsp;svým cestopisem v&nbsp;ruce, aniž sestavil pro časopisy a&nbsp;naučné slovníky svou skromnou autobiografii s&nbsp;obligátním učitelem, který již v&nbsp;útlou dětskou duši vkládal sémě všeho dobrého a&nbsp;krásného, aniž si&nbsp;uchystal do&nbsp;zásoby duchaplné sentence pro památníky, ba&nbsp;neučinil mezi přáteli ani nejmenší narážku na&nbsp;okolnost, že&nbsp;je&nbsp;tomu právě deset roků, co&nbsp;začal choditi na&nbsp;Vikárku, – zkrátka, nepřijal ani jediné zvyklosti slavných lidí a&nbsp;přiznal se&nbsp;mi, že&nbsp;vavřín má&nbsp;pro něho cenu jen potud, pokud se&nbsp;jeho listů užívá ke&nbsp;skopové na&nbsp;divoko.</span></p>
          <p class="chunk" data-nb-ref-number="5" data-nb-words="169" data-nb-chars="1149"><span class="idea" data-nb-ref-number="4" id="idea4" data-nb-words="169" data-nb-chars="1149">Zdržuju se&nbsp;déle při této skromnosti páně Broučkově, poněvadž je&nbsp;u&nbsp;nás nyní vlastností tak neobyčejně vzácnou. Touha po&nbsp;slávě stává se&nbsp;znenáhla hlavním, všeobecným rysem naší společnosti. Kdož dbá nyní to, aby tiše působil na&nbsp;své roli, ve&nbsp;své dílně, na&nbsp;katedře nebo za&nbsp;studovním stolkem, spokojen zdárným, byť neokázalým ovocem své skromné práce?! Ten starosvětský druh lidí pomalu vymírá. Jediná snaha nynějšího pokolení směřuje k&nbsp;zevnějšímu lesku a&nbsp;fanfárám slávy. Arci slávy nejrůznějšího druhu. Studující pohrdá studiemi a&nbsp;shání se&nbsp;po&nbsp;vavřínech básnických; učitel pokládá učitelství za&nbsp;své vedlejší povolání a&nbsp;baží státi se&nbsp;spisovatelem, ne-li redaktorem; advokát přenechává své klienty pánubohu a&nbsp;stará se&nbsp;o&nbsp;vyšší politiku; rolník zanedbává své hospodářství a&nbsp;dere se&nbsp;o&nbsp;různá výborství; řemeslník zaměňuje verpánek předsednickým křeslem v&nbsp;různých spolcích atd. atd. Národní statky, hmotné i&nbsp;duševní, při tom směru valně neprospívají, ale zato máme v&nbsp;Čechách již takovou spoustu proslulých lidí, že&nbsp;trávíme skoro všechen svůj čas srdečnými ovacemi, slavením pětiletých jubileí, pořádáním slavnostních banketů večírků a&nbsp;podobnými užitečnými věcmi.</span></p>
          <p class="chunk" data-nb-ref-number="6" data-nb-words="184" data-nb-chars="1174"><span class="idea" data-nb-ref-number="5" id="idea5" data-nb-words="184" data-nb-chars="1174">Jak hluboko srostla slávychtivost s&nbsp;veškerým naším životem, toho důkazy nalézáme i&nbsp;v&nbsp;nesčetných rčeních a&nbsp;titulaturách. Jiní národové, pozdravujíce voláním své zasloužilé neb oblíbené muže, přestávají na&nbsp;prostém přání, aby žili (což není zajisté mnoho) nebo nejvýše, aby dlouho žili. Němci volají „hoch!“, což je&nbsp;také velmi krotké, ba&nbsp;skoro dvojsmyslné přání. Ale u&nbsp;nás pozdravujeme každého, kdo třeba nevykonal pranic jiného, nežli že&nbsp;se&nbsp;dožil svého padesátého roku, hned hromovým „Sláva!“ Jinde dává se&nbsp;nejváženějším korporacím nejvýše titul „chvalný“ nebo „ctěný“; u&nbsp;nás by&nbsp;každá pokládala za&nbsp;urážku, kdyby se&nbsp;jí&nbsp;odepřelo uznání její slávy. Slavný je&nbsp;u&nbsp;nás každý výbor, klub a&nbsp;spolek; slavná každá redakce, komise a&nbsp;jednota; slavné, ne-li dokonce veleslavné, každé finanční ředitelství. Zkrátka, sláva rozléhá se&nbsp;na&nbsp;všech koncích a&nbsp;slávou hází se&nbsp;na&nbsp;všechny strany, jako by&nbsp;to&nbsp;byla nejlacinější věc na&nbsp;světě. Věru, že&nbsp;nechápu, odkud se&nbsp;u&nbsp;nás tolik slávy bere, pohlížím-li na&nbsp;naši přece jen skrovnou literaturu, na&nbsp;naši vědu v&nbsp;začátcích, na&nbsp;nedostatky našeho průmyslu a&nbsp;obchodu, na&nbsp;náš dluhy přetížený rolnický majetek a&nbsp;na&nbsp;politické naše postavení, o&nbsp;němž raději pomlčím.</span></p>
          <p class="chunk" data-nb-ref-number="7" data-nb-words="112" data-nb-chars="732"><span class="idea" data-nb-ref-number="6" id="idea6" data-nb-words="112" data-nb-chars="732">Odpusťte mi&nbsp;nudné úvahy, k&nbsp;nimž zavedla mne bezpříkladná skromnost mého hrdiny. Mnohý, kdo se&nbsp;nepodíval ani do&nbsp;Krče, neřku-li na&nbsp;měsíc, chlubí se&nbsp;každému na&nbsp;potkání svými drahocennými zkušenostmi. Však znáte takového člověka, který byl jednou v&nbsp;životě za&nbsp;hranicemi, na&nbsp;př. jen v&nbsp;Drážďanech. Každá společnost, v&nbsp;níž se&nbsp;octne, musí vyslechnouti alespoň některou upomínku z&nbsp;jeho cesty. Prohoďte si&nbsp;třeba něco o&nbsp;gorgonzolském sýru, a&nbsp;již spustí: „Kdykoli slyším o&nbsp;gorgonzolském sýru, pánové, tu&nbsp;mi&nbsp;vždycky napadne drážďanská Sixtinská Madona, před níž jsem se&nbsp;spřátelil s&nbsp;jedním starým podivínským Vlachem, který atd.“ Zkrátka, ať&nbsp;se&nbsp;mluví o&nbsp;čemkoli, drážďanský cestovatel dovede na&nbsp;všechno šikovně nebo nešikovně zavěsiti své Drážďany.</span></p>
          <p class="chunk" data-nb-ref-number="8" data-nb-words="84" data-nb-chars="557"><span class="idea" data-nb-ref-number="7" id="idea7" data-nb-words="84" data-nb-chars="557">Zcela jinak pan Brouček. On&nbsp;dotýkal se&nbsp;měsíce skoro nerad a&nbsp;jeho rozprávky v&nbsp;hostinci točily se&nbsp;jako dříve jen kolem věcí pozemských. Jenže nyní, věren svému slibu na&nbsp;měsíci, zdržoval se&nbsp;všeho nepříznivého kritisování městských a&nbsp;státních záležitostí; z&nbsp;téže příčiny vyhýbal se&nbsp;teď i&nbsp;rukavičkáři Klapzubovi, jako zlovolnému rýpalu. Ale jedna věc povážlivě zviklala jeho příkladný optimismus. Byly to&nbsp;nově vydané zákony o&nbsp;exekučním řízení, které tak citelně zkracují práva ubohých domácích pánů a&nbsp;vydávají je&nbsp;bez obrany všanc zlovůli nesvědomitých nájemníků.</span></p>
          <p class="chunk" data-nb-ref-number="9" data-nb-words="77" data-nb-chars="513"><span class="idea" data-nb-ref-number="8" id="idea8" data-nb-words="77" data-nb-chars="513">Ačkoliv panu Broučkovi někdy mráz po&nbsp;zádech pobíhal při pomyšlení na&nbsp;hrůzy železné panny a&nbsp;středověké inkvisice, o&nbsp;níž děsivě pojednávala jedna kniha jeho skrovné bibliotéky, budilo v&nbsp;něm přece ono nespravedlivé zákonní ustanovení leckdy touhu po&nbsp;starých, zlatých časech. Litoval, že&nbsp;falešná humanita vzala věřiteli možnost, vsaditi nesvědomitého dlužníka mezi žáby a&nbsp;krysy na&nbsp;dno nějaké romantické věže, a&nbsp;myslil si, že&nbsp;by&nbsp;čtvrcení za&nbsp;živa nebylo přílišným trestem pro nájemníka, který ze&nbsp;zásady nájemné neplatí.</span></p>
          <p class="chunk" data-nb-ref-number="10" data-nb-words="264" data-nb-chars="1630"><span class="idea" data-nb-ref-number="9" id="idea9" data-nb-words="264" data-nb-chars="1630">Tyto a&nbsp;podobné úvahy staly se&nbsp;zárodkem, z&nbsp;něhož poznenáhlu v&nbsp;panu Broučkovi vyklíčila jakási záliba ve&nbsp;věcech minulých. Porovnávaje přítomnost s&nbsp;minulostí, pokud ji&nbsp;znal z&nbsp;vlastních upomínek, z&nbsp;vypravování starých pensistů a&nbsp;z&nbsp;několika rytířských románů, které četl za&nbsp;mladých let, – začal se&nbsp;kloniti k&nbsp;náhledu, že&nbsp;bylo za&nbsp;stara v&nbsp;mnohé příčině lépe než nyní. Pro znovuzavedení železné panny a&nbsp;španělské inkvisice by&nbsp;sice nebyl, ale kdyby každého zloděje pověsili zkrátka jako tehdáž na&nbsp;nejbližší šibenici, uspořil by&nbsp;tím stát ohromné sumy na&nbsp;živení darebáků, kterým se&nbsp;nyní staví paláce z&nbsp;kapes poctivých lidí. A&nbsp;jakým právem nutí se&nbsp;nyní bezdětný člověk k&nbsp;tomu, aby platil krvavé přirážky na&nbsp;hříšný školní přepych pro cizí děti! Dříve stálo vyučování pakatel, a&nbsp;přece mládež člověka slušněji pozdravila než nyní. Továrny neubíraly řemeslníku výdělek a&nbsp;zato vytrval ti&nbsp;kabát půl století. A&nbsp;co&nbsp;železnice? Kolik formanů a&nbsp;hospod mělo dříve na&nbsp;silnicích pěkné vyživení, a&nbsp;cestování po&nbsp;dostavníku bylo sice zdlouhavější, ale zato jsi přece cesty užil a&nbsp;nemusel se&nbsp;báti většího neštěstí, než leda zlomení nápravy. A&nbsp;jestliže za&nbsp;dávných dob loupežní rytířové s&nbsp;pacholky svými pocestné přepadali, měli alespoň své brlohy jenom na&nbsp;vysokých skalách a&nbsp;číhali za&nbsp;noci v&nbsp;pustých lesích; nyní však mají nejlepší domy uprostřed samého města a&nbsp;odírají nás všechny za&nbsp;bílého dne. Není divu, že&nbsp;při tomto směru myšlenek pan Brouček zabřídal časem do&nbsp;romantické nálady, která mu&nbsp;dříve – vyjma snad mladistvé ony doby rytířských románů – bývala úplně cizí. Zvláště často budila se&nbsp;tato nálada, když vystoupil vzhůru na&nbsp;Hradčany a&nbsp;blížil se&nbsp;Vikárce.</span></p>
          <p class="chunk" data-nb-ref-number="11" data-nb-words="255" data-nb-chars="1710"><span class="idea" data-nb-ref-number="10" id="idea10" data-nb-words="255" data-nb-chars="1710">Spisovatel této knihy se&nbsp;přiznává, že&nbsp;i&nbsp;sám bývá opředen romantickým kouzlem, kdykoliv navštěvuje zajímavý tento hostinec. Ať&nbsp;již se&nbsp;k&nbsp;němu ubírám zadem po&nbsp;Starých zámeckých schodech branou při zasmušilé Černé věži, kolem vážného purkrabství a&nbsp;šedých věží památného kostela svatojirského, či&nbsp;předem přes Nové schody zámecké, kolem starých šlechtických domů a&nbsp;novějším zámeckým portálem Scamozziho: kdykoli vstoupím na&nbsp;třetí hradní dvůr před velebný, kamenným lesem ozdobných pilířů a&nbsp;oblouků k&nbsp;nebi strmící kolos dómu, vždy vyvstávají ze&nbsp;všech koutů stíny tisícileté minulosti a&nbsp;naplňují mou fantasii vírem pochmurných i&nbsp;pestroskvělých obrazů. Z&nbsp;šera dávných věků vynořuje se&nbsp;přede mnou zástup prvních křesťanských chrámů; vidím tajemný pahorek Žiži, kde snad posvátný plamen kdysi šlehával v&nbsp;kole žreců; vidím i&nbsp;kamenný stolec, na&nbsp;němž dávní Přemyslovci obouvali se&nbsp;v&nbsp;lýkové střevíce svého praotce. Ale pojednou mizejí tyto obrazy a&nbsp;namísto nich zdvíhá se&nbsp;přede mnou chrám svatovítský, sice ještě pouhý nedokončený jeho kůr, ale již velebně zářící v&nbsp;lesku své nové nádhery, a&nbsp;do&nbsp;něho vchází Karel ve&nbsp;zlatém panovnickém ornátě, obklopen skvoucím průvodem kněžstva a&nbsp;rytířstva; pak objevuje se&nbsp;vážná postava betlémského kazatele, jenž směle přibíjí své pozvání k&nbsp;disputací o&nbsp;kramaření odpustkovém na&nbsp;dveře chrámové; tu&nbsp;kadeřavá krásná hlava Jiřího hrdě nese zářivou korunu; tam Vladislav Polský kráčí v&nbsp;plném majestátu; pak plní se&nbsp;nádvoří cizokrajnými postavami ve&nbsp;španělských pláštích nebo temných řízách astrologů; teď ve&nbsp;vozech, obklopených zástupy žoldnéřů, bělohorští mučedníci konají smutnou cestu k&nbsp;Bílé věži – a&nbsp;dále, dále snuje se&nbsp;proměnlivé pásmo výjevů radostných a&nbsp;žalostných, velebných a&nbsp;děsivých…</span></p>
          <p class="chunk" data-nb-ref-number="12" data-nb-words="61" data-nb-chars="394"><span class="idea" data-nb-ref-number="11" id="idea11" data-nb-words="61" data-nb-chars="394">Na&nbsp;chvilku prociťuju ze&nbsp;sna minulosti a&nbsp;hledím se&nbsp;zálibou na&nbsp;vzrůstající zdi nové lodi chrámové, jíž doba naše doplní velkolepé dílo Karlovo. Ale těsná Vikářská ulička znova mne unáší v&nbsp;zašlé časy. Vzpomínám na&nbsp;bouřlivé děje, jež v&nbsp;dobách náboženských rozbrojů tolikrát rušily klid kanovníků pražských, jejichž kapitulní refektář stával právě asi tam, kde vítá tě&nbsp;nyní Würflův skromný hostinec.</span></p>
          <p class="chunk" data-nb-ref-number="13" data-nb-words="85" data-nb-chars="581"><span class="idea" data-nb-ref-number="12" id="idea12" data-nb-words="85" data-nb-chars="581">Ačkoliv má&nbsp;prosté, nevysoké to&nbsp;stavení zvenčí střízlivé novověké vzezření, přece kdykoli vstupuji do&nbsp;jeho nepravidelné předsíňky, vždy vězívám ještě v&nbsp;kouzelných poutech minulosti a&nbsp;očekávám, že&nbsp;pan Würfel uvítá mne v&nbsp;malebném středověkém kroji: s&nbsp;pestrou karkulí na&nbsp;hlavě, v&nbsp;kabátci s&nbsp;napouchlými, prostříhanými rukávy, v&nbsp;sukni kunovinou lemované, v&nbsp;těsně přiléhajících nohavicích, jedné žluté a&nbsp;druhé fialové, v&nbsp;červených střevících s&nbsp;půlsáhovými špičkami, a&nbsp;že&nbsp;přede mnou místo střízlivé půllitrové sklenice postaví ohromný hliněný pohár s&nbsp;malováním a&nbsp;s&nbsp;divnými maňásky na&nbsp;víku.</span></p>
          <p class="chunk" data-nb-ref-number="14" data-nb-words="86" data-nb-chars="535"><span class="idea" data-nb-ref-number="13" id="idea13" data-nb-words="86" data-nb-chars="535">A&nbsp;ještě když sedím v&nbsp;hostinské jizbě u&nbsp;hlubokého výklenku okna, z&nbsp;něhož jest obloukem krytého schodiště viděti dolů na&nbsp;dvorek, ohrazený v&nbsp;pozadí tlustou hradní zdí, kde v&nbsp;širokém výklenku dvě malá okna hledí do&nbsp;bujné zeleni Jeleního příkopu a&nbsp;napravo strmí okrouhlá, malebná, romantická Mihulka: ještě tam, skloniv za&nbsp;sklenicí chmeloviny ve&nbsp;stinném koutě hlavu do&nbsp;dlaní, dopřádám sen minulosti, – jest mi, jako bych seděl pod gotickým sklepením nějaké středověké krčmy, a&nbsp;čekám, až&nbsp;otevru oči, že&nbsp;shledám se&nbsp;v&nbsp;některém století minulém…</span></p>
          <p class="chunk" data-nb-ref-number="15" data-nb-words="173" data-nb-chars="1122"><span class="idea" data-nb-ref-number="14" id="idea14" data-nb-words="173" data-nb-chars="1122">Čtenář mi&nbsp;promine, že&nbsp;mluvím trochu déle o&nbsp;sobě. Vždyť ví, s&nbsp;jakou sympatií lnou všichni autoři vůbec k&nbsp;své osobě. Je&nbsp;skutečně zvláštní, jak rádi se&nbsp;obírají sebou samými a&nbsp;s&nbsp;jakou pietou se&nbsp;k&nbsp;osobě své chovají. Nemluvím ani o&nbsp;lyrických básnících, kteří se&nbsp;věnují zpravidla výhradně kultu svého šlechetného a&nbsp;drahocenného Já; nemluvím o&nbsp;cestopiscích, kteří cizích krajin a&nbsp;národů užívají většinou toliko za&nbsp;malebnou stafáž k&nbsp;své zajímavé osobnosti, imponující čtenáři při každém kroku vpravdě gentlemanskou jistotou a&nbsp;vybroušeností, ač&nbsp;třeba často bývala dosti komickou figurkou pro ty&nbsp;spolucestující a&nbsp;domorodce, které sama líčí jen s&nbsp;pohrdavým humorem, – ale již neobejde se&nbsp;bez vystoupení autora, všemi ctnostmi ozdobeného, ani žádná báseň epická, žádný román, žádná novela nebo črta, a&nbsp;brzy nadejde bezpochyby doba, kdy také dramatičtí spisovatelé vřadí svou vlastní vděčnou figuru mezi osoby svých kusů. Ani učení spisovatelé nechovají se&nbsp;jinak. Alespoň pod řádkou musí do&nbsp;svých studií a&nbsp;monografií vpraviti „spisovatele těchto řádků“ a&nbsp;z&nbsp;každé stránky vyzírá opravdová úcta, jakou chovají k&nbsp;„autoru tohoto pojednání“.</span></p>
          <p class="chunk" data-nb-ref-number="16" data-nb-words="7" data-nb-chars="40"><span class="idea" data-nb-ref-number="15" id="idea15" data-nb-words="7" data-nb-chars="40">Než dosti již reflexí; přistupme k&nbsp;ději!</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./section0004.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>