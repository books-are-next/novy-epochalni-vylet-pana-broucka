<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Nový epochální výlet pana Broučka tentokrát do 15. století</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./section0010.html">
    <link rel="next" href="./section0013.html">
    <meta name="nb-order" content="12">
    <link rel="self" href="section0011.html">
    <meta name="nb-identifier" content="cech-novy-epochalni-vylet-pana-broucka-tentokrat-do-15-stoleti-a3fb12f">
    <meta name="nb-role" content="chapter">
  </head>
  <body data-nb-words="2944" data-nb-chars="17981" class="nb-role-chapter nb-custom-style">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./section0010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <h2 id="ix" class="chunk" data-nb-ref-number="2" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">IX.</span></h2>
        <p class="chunk" data-nb-ref-number="3" data-nb-words="37" data-nb-chars="251"><span class="idea" data-nb-ref-number="2" id="idea2" data-nb-words="37" data-nb-chars="251">Klenutou brankou vešli do&nbsp;domu a&nbsp;náš sudličník pronesl opatrně svou zbraň úzkou chodbičkou a&nbsp;dveřmi napravo, nyní v&nbsp;létě dokořán otevřenými, do&nbsp;stinného sklípku s&nbsp;klenutým stropem, jehož pěkná žebra byla dole ozdobena vytesanými pitvornými hlavičkami.</span></p>
        <p class="chunk" data-nb-ref-number="4" data-nb-words="123" data-nb-chars="758"><span class="idea" data-nb-ref-number="3" id="idea3" data-nb-words="123" data-nb-chars="758">Nad prostotou hospůdky se&nbsp;pan Brouček již nepozastavil. Na&nbsp;cihlovou podlahu byl již zvyklý; nepodivil se&nbsp;také, že&nbsp;nábytek skládal se&nbsp;pouze ze&nbsp;dvou hrubých dřevěných stolů se&nbsp;skříženými nohami, nenatřených a&nbsp;nepokrytých, stojících v&nbsp;obou rozích vedle jediného okna, jdoucího na&nbsp;ulici, a&nbsp;ze&nbsp;čtyř dlouhých prasprostých lavic, z&nbsp;nichž dvě za&nbsp;stoly ke&nbsp;zdi byly přibity a&nbsp;dvě, s&nbsp;dlouhým lenochem, zpředu ke&nbsp;stolům přistaveny. Okno dotčené bylo v&nbsp;hlubokém výklenku tlusté zdi jako v&nbsp;tunelu umístěno a&nbsp;tak malé, že&nbsp;jím vnikalo dovnitř na&nbsp;stoly jen skrovničké polosvětlo, kdežto ostatní část světničky byla zahalena v&nbsp;tajemný soumrak, – tak bylo v&nbsp;létě; což asi teprve v&nbsp;zimě, kdy okeničku, nyní zcela prázdnou, snad přece zalepili proti mrazivé slotě nějakou blanou.</span></p>
        <p class="chunk" data-nb-ref-number="5" data-nb-words="50" data-nb-chars="324"><span class="idea" data-nb-ref-number="4" id="idea4" data-nb-words="50" data-nb-chars="324">Na&nbsp;polici přede dveřmi stály hliněné misky a&nbsp;hrnce a&nbsp;na&nbsp;jakémsi štoku v&nbsp;třetím rohu rozmanité dřevěné, hliněné a&nbsp;cínové poháry, džbány, hubatky; čtvrtý kout zaujímala mohutná pec. Nápadně lišila se&nbsp;staročeská hospůdka od&nbsp;našich úplným nedostatkem čpavého tabákového dýmu, bez něhož si&nbsp;nyní pravou krčmu ani mysliti nemůžeme.</span></p>
        <p class="chunk" data-nb-ref-number="6" data-nb-words="67" data-nb-chars="433"><span class="idea" data-nb-ref-number="5" id="idea5" data-nb-words="67" data-nb-chars="433">U&nbsp;jednoho stolu seděli tři mužové, u&nbsp;druhého hubený bezvousý mladík v&nbsp;šerém zedraném oděvu s&nbsp;ošumělou zelenou kuklou; na&nbsp;hrdle mu&nbsp;visela špinavá mošna, za&nbsp;širokým pasem měl zastrčeny jakési destičky s&nbsp;několika husími brky a&nbsp;na&nbsp;něm přivěšeno cosi jako malou, začerněnou kaditelničku, bezpochyby středověký kalamář. Kdo si&nbsp;připamatuje líčení ubohého školáka ve&nbsp;staročeské básni o&nbsp;podkoním a&nbsp;žáku, pozná v&nbsp;osamělém pijáku jeho blížence.</span></p>
        <p class="chunk" data-nb-ref-number="7" data-nb-words="18" data-nb-chars="94"><span class="idea" data-nb-ref-number="6" id="idea6" data-nb-words="18" data-nb-chars="94">Když naši přátelé vešli, vstal jim jeden z&nbsp;mužů vstříc a&nbsp;vítal se&nbsp;přátelsky s&nbsp;Jankem od&nbsp;Zvonu.</span></p>
        <p class="chunk" data-nb-ref-number="8" data-nb-words="67" data-nb-chars="369"><span class="idea" data-nb-ref-number="7" id="idea7" data-nb-words="67" data-nb-chars="369">„Podíval jsem se&nbsp;k&nbsp;Poříčské bráně, je-li na&nbsp;té&nbsp;straně co&nbsp;nového,“ pravil, „a tu&nbsp;jsem se&nbsp;rozhovořil a&nbsp;seznámil tuto s&nbsp;Miroslavem zlatníkem od&nbsp;vás ze&nbsp;Starého Města a&nbsp;tuto s&nbsp;Vackem Bradatým z&nbsp;našich pomocníků žateckých. Všickni v&nbsp;tom vedru žízniví jsouce, pobídli jsme se&nbsp;vespolek na&nbsp;pohár a&nbsp;dobrou vůli ve&nbsp;jméno boží. Zavdej si&nbsp;z&nbsp;mého a&nbsp;přisedni k&nbsp;nám se&nbsp;svým soudruhem.“</span></p>
        <p class="chunk" data-nb-ref-number="9" data-nb-words="27" data-nb-chars="182"><span class="idea" data-nb-ref-number="8" id="idea8" data-nb-words="27" data-nb-chars="182">„Matěj, zvaný Brouček, host můj z&nbsp;dalekých zemí, ale Čech a&nbsp;Pražan rodilý,“ představoval Domšík svého tovaryše, kterýž zatím s&nbsp;hlubokým oddechnutím sudlici opatrně do&nbsp;kouta postavil.</span></p>
        <p class="chunk" data-nb-ref-number="10" data-nb-words="11" data-nb-chars="74"><span class="idea" data-nb-ref-number="9" id="idea9" data-nb-words="11" data-nb-chars="74">„Vítej, Macku!“ pozdravovali pana Broučka mužové a&nbsp;podávali mu&nbsp;své poháry.</span></p>
        <p class="chunk" data-nb-ref-number="11" data-nb-words="34" data-nb-chars="224"><span class="idea" data-nb-ref-number="10" id="idea10" data-nb-words="34" data-nb-chars="224">On&nbsp;se&nbsp;trochu zakabonil nad tím více než kamarádským oslovením, ale jsa již uvyklý středověkým nezpůsobům, upil drobátko z&nbsp;jedné číše i&nbsp;shledal, že&nbsp;obsahuje nějaké temně začervenalé, silné víno chuti zvláštní, avšak příjemné.</span></p>
        <p class="chunk" data-nb-ref-number="12" data-nb-words="5" data-nb-chars="37"><span class="idea" data-nb-ref-number="11" id="idea11" data-nb-words="5" data-nb-chars="37">„Dopij!“ pobízel ho&nbsp;Miroslav zlatník.</span></p>
        <p class="chunk" data-nb-ref-number="13" data-nb-words="14" data-nb-chars="90"><span class="idea" data-nb-ref-number="12" id="idea12" data-nb-words="14" data-nb-chars="90">Pan Brouček měl řádnou žízeň, a&nbsp;proto bez odmluvy vyprázdnil objemnou číši jedním douškem.</span></p>
        <p class="chunk" data-nb-ref-number="14" data-nb-words="21" data-nb-chars="135"><span class="idea" data-nb-ref-number="13" id="idea13" data-nb-words="21" data-nb-chars="135">„Ej, pitel jsi dobrý,“ zvolal Vacek Bradatý. Tu&nbsp;byla shovívavost pana Broučka v&nbsp;koncích. „Pytlů bych si&nbsp;přece vyprosil,“ odsekl uražen.</span></p>
        <p class="chunk" data-nb-ref-number="15" data-nb-words="52" data-nb-chars="291"><span class="idea" data-nb-ref-number="14" id="idea14" data-nb-words="52" data-nb-chars="291">„Co se&nbsp;škaredíš?“ podivil se&nbsp;Vacek. „Z toho-li se&nbsp;hněváš, že&nbsp;dobrým pitelem tě&nbsp;nazývám? ‚Dobrý pitel – dobrý bitel!‘ říkává se&nbsp;u&nbsp;nás na&nbsp;Žatecku. A&nbsp;věru, umíš-li se&nbsp;tak bíti, jako umíš píti, přišel jsi do&nbsp;Čech právě vhod. Protož, jak praví staré přísloví: Pí&nbsp;a&nbsp;smíchu nepropíjej, milý Macku!“</span></p>
        <p class="chunk" data-nb-ref-number="16" data-nb-words="21" data-nb-chars="151"><span class="idea" data-nb-ref-number="15" id="idea15" data-nb-words="21" data-nb-chars="151">„Jmenuju se&nbsp;příjmením Brouček a&nbsp;křestním jménem Matěj,“ významně pronesl rozdurděný dosud Novočech, nedotýkaje se&nbsp;číše, kterou Žatečan k&nbsp;němu přišoupl.</span></p>
        <p class="chunk" data-nb-ref-number="17" data-nb-words="20" data-nb-chars="126"><span class="idea" data-nb-ref-number="16" id="idea16" data-nb-words="20" data-nb-chars="126">Nyní rozhněval se&nbsp;i&nbsp;Vacek. „Proč nepřijímáš pocty ode mne?“ zvolal s&nbsp;rozjiskřeným zrakem. „Zdali proto, že&nbsp;pouhý sedlák jsem?“</span></p>
        <p class="chunk" data-nb-ref-number="18" data-nb-words="80" data-nb-chars="475"><span class="idea" data-nb-ref-number="17" id="idea17" data-nb-words="80" data-nb-chars="475">„Nerozumíte sobě, bratři,“ chlácholil oba Janek od&nbsp;Zvonu. „Můj host byl mnohá léta v&nbsp;cizině, Vacku, a&nbsp;ledacos pozapomněl z&nbsp;české řeči. Ty&nbsp;pak, hoste, věz, že&nbsp;u&nbsp;nás Macek není pohanou. Takto měníme všechna jména křestná v&nbsp;obyčejném hovoru. Tuto můj příbuzný Vojtěch jest zámožný měšťan novoměstský a&nbsp;každý mu&nbsp;říká toliko Vojta od&nbsp;Pávů jako mně Janek od&nbsp;Zvonu; tuto Miroslav se&nbsp;nepohorší, nazveš-li ho&nbsp;Mirkem; z&nbsp;křestního jména Václav stává se&nbsp;obyčejně Vacek a&nbsp;z&nbsp;Matěje Macek.“</span></p>
        <p class="chunk" data-nb-ref-number="19" data-nb-words="10" data-nb-chars="62"><span class="idea" data-nb-ref-number="18" id="idea18" data-nb-words="10" data-nb-chars="62">„A což nemáte příjmení?“ tázal se&nbsp;pan domácí, poněkud usmířen.</span></p>
        <p class="chunk" data-nb-ref-number="20" data-nb-words="37" data-nb-chars="218"><span class="idea" data-nb-ref-number="19" id="idea19" data-nb-words="37" data-nb-chars="218">„Máme také často, buď po&nbsp;otci jako Pavel Petrův, nebo po&nbsp;řemesle jako Miroslav zlatník, nebo po&nbsp;domě jako Vojta i&nbsp;já, nebo po&nbsp;některé vlastnosti jako tuhle Vacek Bradatý po&nbsp;svém dlouhém vouse, nebo přezdívky rozličné.“</span></p>
        <p class="chunk" data-nb-ref-number="21" data-nb-words="10" data-nb-chars="50"><span class="idea" data-nb-ref-number="20" id="idea20" data-nb-words="10" data-nb-chars="50">„Ale toť mívá u&nbsp;vás otec jiné příjmení nežli syn!“</span></p>
        <p class="chunk" data-nb-ref-number="22" data-nb-words="25" data-nb-chars="146"><span class="idea" data-nb-ref-number="21" id="idea21" data-nb-words="25" data-nb-chars="146">„Ovšemže mívá. Jen málokdy zůstává některé příjmení stále v&nbsp;rodině… Než nyní zavdej si&nbsp;z&nbsp;Vackova poháru a&nbsp;ty, krčmáři, přines i&nbsp;nám nějaký nápoj.“</span></p>
        <p class="chunk" data-nb-ref-number="23" data-nb-words="6" data-nb-chars="36"><span class="idea" data-nb-ref-number="22" id="idea22" data-nb-words="6" data-nb-chars="36">„Víno mi&nbsp;došlo; mám jedno medovinu.“</span></p>
        <p class="chunk" data-nb-ref-number="24" data-nb-words="25" data-nb-chars="141"><span class="idea" data-nb-ref-number="23" id="idea23" data-nb-words="25" data-nb-chars="141">„Medo –“ vyrazil ze&nbsp;sebe pan Brouček s&nbsp;posuňkem největší ošklivostí, a&nbsp;vstav napolo, obrátil se&nbsp;po&nbsp;své sudlici, jako by&nbsp;se&nbsp;chystal k&nbsp;odchodu.</span></p>
        <p class="chunk" data-nb-ref-number="25" data-nb-words="17" data-nb-chars="88"><span class="idea" data-nb-ref-number="24" id="idea24" data-nb-words="17" data-nb-chars="88">„Což ti&nbsp;můj med nechutná?“ durdil se&nbsp;krčmář. „A přece jsi dopil do&nbsp;dna již druhý pohár.“</span></p>
        <p class="chunk" data-nb-ref-number="26" data-nb-words="14" data-nb-chars="90"><span class="idea" data-nb-ref-number="25" id="idea25" data-nb-words="14" data-nb-chars="90">Ukázal na&nbsp;číši Vackovu, kterou byl právě pan domácí k&nbsp;vybídnutí svého soudruha vyprázdnil.</span></p>
        <p class="chunk" data-nb-ref-number="27" data-nb-words="10" data-nb-chars="60"><span class="idea" data-nb-ref-number="26" id="idea26" data-nb-words="10" data-nb-chars="60">Pan Brouček vyvalil oči. „Tohle – tohleto že&nbsp;byla medovina?“</span></p>
        <p class="chunk" data-nb-ref-number="28" data-nb-words="10" data-nb-chars="66"><span class="idea" data-nb-ref-number="27" id="idea27" data-nb-words="10" data-nb-chars="66">„I ovšem. Cožpak neznáš medoviny?“ divili a&nbsp;smáli se&nbsp;Staročechové.</span></p>
        <p class="chunk" data-nb-ref-number="29" data-nb-words="45" data-nb-chars="239"><span class="idea" data-nb-ref-number="28" id="idea28" data-nb-words="45" data-nb-chars="239">„Nyní již vím, proč jsi se&nbsp;u&nbsp;mne tak bránil proti ní,“ pravil Domšík. „Domníval jsi se&nbsp;jistě, že&nbsp;to&nbsp;pouhý nekvašený med, jaký vytéká z&nbsp;plástů. Ó, medovina jest lahodný nápoj domácí a&nbsp;škoda, že&nbsp;jí&nbsp;za&nbsp;našich dob víc a&nbsp;více milovníkův ubývá.“</span></p>
        <p class="chunk" data-nb-ref-number="30" data-nb-words="60" data-nb-chars="375"><span class="idea" data-nb-ref-number="29" id="idea29" data-nb-words="60" data-nb-chars="375">Novočech se&nbsp;přiznal, že&nbsp;si&nbsp;dosud pověstný rytířský nápoj představoval jako druh sladké kolomazi, a&nbsp;vzdal jí&nbsp;zato nyní nejlichotivější chválu. Rozmar jeho začal se&nbsp;vůbec lepšiti. Po&nbsp;svízelné pouti se&nbsp;sudlicí, v&nbsp;těsných škorních a&nbsp;po&nbsp;vedru na&nbsp;ulici bylo příjemné hověti sobě ve&nbsp;stinné, chladivé hospůdce, a&nbsp;také vypité dva poháry přispěly snad k&nbsp;osvěžení tělesnému i&nbsp;duševnímu.</span></p>
        <p class="chunk" data-nb-ref-number="31" data-nb-words="27" data-nb-chars="156"><span class="idea" data-nb-ref-number="30" id="idea30" data-nb-words="27" data-nb-chars="156">V&nbsp;myšlenkách si&nbsp;arci povzdechl: „Do jaké společnosti jsi se&nbsp;to&nbsp;dostal! Kdyby tě&nbsp;tak tvoji známí od&nbsp;Würfla a&nbsp;od&nbsp;Kohouta viděli s&nbsp;takovou čeládkou pohromadě!“</span></p>
        <p class="chunk" data-nb-ref-number="32" data-nb-words="149" data-nb-chars="932"><span class="idea" data-nb-ref-number="31" id="idea31" data-nb-words="149" data-nb-chars="932">Ba&nbsp;věru, ti&nbsp;známí by&nbsp;divně byli pohlíželi na&nbsp;hosty staročeské hospůdky. Tu&nbsp;seděl opřilbený Domšík, jehož zevnějšek již známe; tu&nbsp;jeho novoměstský příbuzný Vojta od&nbsp;Pávů, hranatý silák, mající kromě přilby i&nbsp;krunýř a&nbsp;kromě meče i&nbsp;krátký železný mlat, jenž ležel před ním na&nbsp;stole; tu&nbsp;staroměstský zlatník Miroslav, bodrý, trochu k&nbsp;tloušťce náchylný padesátník, v&nbsp;podobných šatech jako Domšík, jenže bez přilby, s&nbsp;podivně, jako šnekovitě stočenou čepicí, kterou sňal s&nbsp;pololysé hlavy a&nbsp;pověsil na&nbsp;roh svého štítu, stojícího za&nbsp;ním u&nbsp;zdi podle veliké kuše, kdežto místo meče měl po&nbsp;boku jen široký, zlatem ozdobený tesák; tu&nbsp;žatecký venkovan Vacek Bradatý, neveliký, ale širokoplecí, s&nbsp;krátkou býčí šíjí, s&nbsp;ohromnýma rukama a&nbsp;s&nbsp;vousem sahajícím až&nbsp;po&nbsp;pás, v&nbsp;hrubém slaměném klobouce nemotorného tvaru, v&nbsp;jakési režné haleně až&nbsp;pod kolena splývající a&nbsp;v&nbsp;kožených opánkách, ozbrojen toliko velikou palicí, hojně posázenou dlouhými hřeby.</span></p>
        <p class="chunk" data-nb-ref-number="33" data-nb-words="44" data-nb-chars="289"><span class="idea" data-nb-ref-number="32" id="idea32" data-nb-words="44" data-nb-chars="289">K&nbsp;tomu čtverolístku vhodně se&nbsp;družil sám pan Brouček v&nbsp;kukle a&nbsp;kloku, onen ošumělý holobradý mladík školského vzezření u&nbsp;druhého stolu a&nbsp;konečně krčmář, ramenatý břicháč brunátného, oholeného obličeje, v&nbsp;rozepjatém kabátci a&nbsp;krátké sukni, s&nbsp;tesákem při pasu, právě přinášející nové poháry.</span></p>
        <p class="chunk" data-nb-ref-number="34" data-nb-words="21" data-nb-chars="121"><span class="idea" data-nb-ref-number="33" id="idea33" data-nb-words="21" data-nb-chars="121">Pan Brouček musel připiti též Vojtovi od&nbsp;Pávů a&nbsp;byl třetím pohárem již mile rozjařen. Než zároveň dostavila se&nbsp;nová chuť.</span></p>
        <p class="chunk" data-nb-ref-number="35" data-nb-words="27" data-nb-chars="181"><span class="idea" data-nb-ref-number="34" id="idea34" data-nb-words="27" data-nb-chars="181">Zachytil odcházejícího krčmáře za&nbsp;sukni a&nbsp;požádal o&nbsp;jídelní lístek, leč upozorněn udiveným jeho pohledem na&nbsp;svůj novočeský poklesek, opravil se&nbsp;hned otázkou, mají-li něco v&nbsp;kuchyni.</span></p>
        <p class="chunk" data-nb-ref-number="36" data-nb-words="8" data-nb-chars="57"><span class="idea" data-nb-ref-number="35" id="idea35" data-nb-words="8" data-nb-chars="57">„Krmí nemám žádných, kromě slané ryby,“ odpověděl krčmář.</span></p>
        <p class="chunk" data-nb-ref-number="37" data-nb-words="22" data-nb-chars="143"><span class="idea" data-nb-ref-number="36" id="idea36" data-nb-words="22" data-nb-chars="143">Host poručil si&nbsp;tedy slanou rybu. Neočekával sice mnoho, ale přece zvolal zklamán nad přineseným pokrmem: „Vždyť je&nbsp;to&nbsp;docela obyčejný herink!“</span></p>
        <p class="chunk" data-nb-ref-number="38" data-nb-words="6" data-nb-chars="40"><span class="idea" data-nb-ref-number="37" id="idea37" data-nb-words="6" data-nb-chars="40">„Také tomu tak říkáme,“ potvrdil krčmář.</span></p>
        <p class="chunk" data-nb-ref-number="39" data-nb-words="14" data-nb-chars="99"><span class="idea" data-nb-ref-number="38" id="idea38" data-nb-words="14" data-nb-chars="99">„Již v&nbsp;pořekadlech pana Flašky psáno jest: Nesázej blázna nad herinky,“ podotknul Miroslav zlatník.</span></p>
        <p class="chunk" data-nb-ref-number="40" data-nb-words="30" data-nb-chars="202"><span class="idea" data-nb-ref-number="39" id="idea39" data-nb-words="30" data-nb-chars="202">„Ale měli bychom dbáti napomenutí Husova a&nbsp;vymítnouti to&nbsp;slovce německé, jako šorce, hynstkopy, pancíře, mázhauzy, mentlíky a&nbsp;jiné cizí nestvůry, proti nimž horlil náš svatý mistr,“ dodal Vacek Bradatý.</span></p>
        <p class="chunk" data-nb-ref-number="41" data-nb-words="22" data-nb-chars="126"><span class="idea" data-nb-ref-number="40" id="idea40" data-nb-words="22" data-nb-chars="126">„Ale dovol,“ obrátil se&nbsp;k&nbsp;němu pan Brouček, „jsi-li takový Čech, nemáš asi tam v&nbsp;Žatci mezi kovanými Němci ustláno na&nbsp;růžích?“</span></p>
        <p class="chunk" data-nb-ref-number="42" data-nb-words="55" data-nb-chars="321"><span class="idea" data-nb-ref-number="41" id="idea41" data-nb-words="55" data-nb-chars="321">„Co pleteš – v&nbsp;Žatci kovaní Němci!?“ žasl Vacek. „Ó, by&nbsp;všude po&nbsp;Čechách byli takoví upřímní Čechové jako Žatečtí! Nejsem z&nbsp;města, než z&nbsp;dědiny za&nbsp;Žatcem, ale ještě daleko za&nbsp;námi jest všecko české. Jen pohleď na&nbsp;můj klobouk,“ doložil s&nbsp;úsměvem, „a vzpomeň na&nbsp;staré, žertovné přísloví: Poznáš Pehmiše v&nbsp;slaměném klobúce!“</span></p>
        <p class="chunk" data-nb-ref-number="43" data-nb-words="16" data-nb-chars="93"><span class="idea" data-nb-ref-number="42" id="idea42" data-nb-words="16" data-nb-chars="93">Po&nbsp;chvilce otázal se&nbsp;Miroslav zlatník: „Rci, Matěji, jak o&nbsp;nás Češích mluví v&nbsp;cizích zemích!“</span></p>
        <p class="chunk" data-nb-ref-number="44" data-nb-words="12" data-nb-chars="82"><span class="idea" data-nb-ref-number="43" id="idea43" data-nb-words="12" data-nb-chars="82">„Abych pravdu řekl,“ zabručel pan domácí za&nbsp;svým slanečkem, „moc oblíbeni nejsme.“</span></p>
        <p class="chunk" data-nb-ref-number="45" data-nb-words="24" data-nb-chars="141"><span class="idea" data-nb-ref-number="44" id="idea44" data-nb-words="24" data-nb-chars="141">„Tomu věřím rád,“ usmál se&nbsp;Vojta od&nbsp;Pávů. „Výmluvným toho důkazem jest za&nbsp;řekou ono vojsko křižácké, se&nbsp;všech konců světa proti nám sebrané.“</span></p>
        <p class="chunk" data-nb-ref-number="46" data-nb-words="33" data-nb-chars="200"><span class="idea" data-nb-ref-number="45" id="idea45" data-nb-words="33" data-nb-chars="200">„Slyším, že&nbsp;v&nbsp;cizině netoliko kacířů nám spílají, ale i&nbsp;báchorky ohavné na&nbsp;nás vymýšlejí, jako bychom se&nbsp;klaněli zlému duchu v&nbsp;podobě bílého beránka nebo černého brouka,“ vmísil se&nbsp;do&nbsp;rozmluvy krčmář.</span></p>
        <p class="chunk" data-nb-ref-number="47" data-nb-words="8" data-nb-chars="47"><span class="idea" data-nb-ref-number="46" id="idea46" data-nb-words="8" data-nb-chars="47">„Mor na&nbsp;lháře ošemetné!“ zvolal Janek od&nbsp;Zvonu.</span></p>
        <p class="chunk" data-nb-ref-number="48" data-nb-words="50" data-nb-chars="280"><span class="idea" data-nb-ref-number="47" id="idea47" data-nb-words="50" data-nb-chars="280">„Jest napsáno ve&nbsp;svatém čtení: Blahoslaveni, když vám bude láno,“ pravil Vojta od&nbsp;Pávů, „a znáš přísloví: Mnoho by&nbsp;bylo plátna míti, by&nbsp;chtěl každému ústa zastříti. Ať&nbsp;si&nbsp;tam za&nbsp;horami mluví, co&nbsp;jim libo; však tuto v&nbsp;zemi České dáme bohdá každému hánci odpověď, že&nbsp;oněmí na&nbsp;věky!“</span></p>
        <p class="chunk" data-nb-ref-number="49" data-nb-words="20" data-nb-chars="131"><span class="idea" data-nb-ref-number="48" id="idea48" data-nb-words="20" data-nb-chars="131">„Kdož by&nbsp;se&nbsp;přece nermoutil, že&nbsp;jméno české zlehčeno a&nbsp;potupeno jest po&nbsp;všem křesťanstvu!“ odporoval s&nbsp;povzdechem Miroslav zlatník.</span></p>
        <p class="chunk" data-nb-ref-number="50" data-nb-words="17" data-nb-chars="105"><span class="idea" data-nb-ref-number="49" id="idea49" data-nb-words="17" data-nb-chars="105">„Ha, pravíš to, jako bys litoval, že&nbsp;odmítáme jho Zikmundovo a&nbsp;věrně při kalichu stojíme,“ vyčítal Vojta.</span></p>
        <p class="chunk" data-nb-ref-number="51" data-nb-words="47" data-nb-chars="279"><span class="idea" data-nb-ref-number="50" id="idea50" data-nb-words="47" data-nb-chars="279">„O mé&nbsp;věrnosti k&nbsp;učení Husovu nikdo nesmí pochybovati, a&nbsp;jak smýšlím o&nbsp;Zikmundovi, dosvědčuje toto,“ hájil se&nbsp;důrazně Miroslav, ukazuje na&nbsp;svou kuši a&nbsp;pavézu. „Avšak žel mi&nbsp;přece, že&nbsp;koruny české dědic jako úhlavní vrah bojuje proti nám a&nbsp;že&nbsp;církev odpírá čistému zákonu božímu.“</span></p>
        <p class="chunk" data-nb-ref-number="52" data-nb-words="21" data-nb-chars="131"><span class="idea" data-nb-ref-number="51" id="idea51" data-nb-words="21" data-nb-chars="131">„Což tu&nbsp;činiti než do&nbsp;poslední krůpěje krve brániti mečem pravdy té&nbsp;proti církvi, králi a&nbsp;světu celému!“ zvolal novoměstský měšťan.</span></p>
        <p class="chunk" data-nb-ref-number="53" data-nb-words="60" data-nb-chars="348"><span class="idea" data-nb-ref-number="52" id="idea52" data-nb-words="60" data-nb-chars="348">„Také já&nbsp;jsem hotov položiti život za&nbsp;ni,“ hájil se&nbsp;dále zlatník. „Ale bojím se, že&nbsp;ani vítězství naše nezastaví záhubných zmatkův, hrnoucích se&nbsp;na&nbsp;zemi tuto z&nbsp;podtržení starých zemských řádův a&nbsp;z&nbsp;nových rozličných učení, která den co&nbsp;den ze&nbsp;smělé mysli kněží našich, ba&nbsp;i&nbsp;laiků se&nbsp;rojíce, již i&nbsp;mezi námi, obránci kalicha, žalostné různice plodí.“</span></p>
        <p class="chunk" data-nb-ref-number="54" data-nb-words="45" data-nb-chars="280"><span class="idea" data-nb-ref-number="53" id="idea53" data-nb-words="45" data-nb-chars="280">„Tak, tak!“ ozval se&nbsp;tenkým, ostrým hlasem hubený mladík u&nbsp;druhého stolu, vstávaje: „Toť kořenné zlo i&nbsp;nenabyté ohavení země naší, že&nbsp;mnozí lidé všeteční a&nbsp;zvláště ti&nbsp;kněží táborští den ode dne nové bludné nálezky vynášejí a&nbsp;rozsévají proti čistému učení našich mistrů pražských.“</span></p>
        <p class="chunk" data-nb-ref-number="55" data-nb-words="37" data-nb-chars="235"><span class="idea" data-nb-ref-number="54" id="idea54" data-nb-words="37" data-nb-chars="235">Po&nbsp;těch slovech zaznělo bouchnutí tak silné, že&nbsp;pan Brouček leknutím všecek se&nbsp;zatřásl. To&nbsp;Vacek Bradatý udeřil svou ohromnou pěstí na&nbsp;stůl, načež hněvivě zvolal na&nbsp;mladíka: „Z čeho chceš, ty&nbsp;žáku holobradý, trestati kněží táborských?“</span></p>
        <p class="chunk" data-nb-ref-number="56" data-nb-words="55" data-nb-chars="313"><span class="idea" data-nb-ref-number="55" id="idea55" data-nb-words="55" data-nb-chars="313">„Ač holou bradu mám, však v&nbsp;Písmech jsem zběhlý a&nbsp;chtěl bych se&nbsp;hádati o&nbsp;thesi jakoukoli s&nbsp;bakaláři i&nbsp;mistry,“ chlubně hájil se&nbsp;žák. „Chciť dovésti světle z&nbsp;Písem svatých, z&nbsp;Otců církevních, z&nbsp;knih mistra Husi i&nbsp;z&nbsp;traktátův samého Viklefa, že&nbsp;kněží táborští všickni proti křesťanské pravé víře bloudí a&nbsp;zvláště –“</span></p>
        <p class="chunk" data-nb-ref-number="57" data-nb-words="41" data-nb-chars="247"><span class="idea" data-nb-ref-number="56" id="idea56" data-nb-words="41" data-nb-chars="247">„Mlčiž, protivo nevlídná!“ okřikl ho&nbsp;prudce Vacek. „Trus všetečným rozumem svým ve&nbsp;škole, kde ti&nbsp;o&nbsp;hřbet rozbijí ještě mnohou metlu březovou. Věz, že&nbsp;i&nbsp;já&nbsp;se&nbsp;držím učení kněží táborských a&nbsp;nedám na&nbsp;ně&nbsp;kdykati nikomu, nejméně tobě, partéko hubená!“</span></p>
        <p class="chunk" data-nb-ref-number="58" data-nb-words="85" data-nb-chars="534"><span class="idea" data-nb-ref-number="57" id="idea57" data-nb-words="85" data-nb-chars="534">„Nechej žáka s&nbsp;pokojem,“ ujal se&nbsp;mladíka Miroslav zlatník. „Sámť věřím, že&nbsp;táboři bloudí, uchylujíce se&nbsp;od&nbsp;učení Husova a&nbsp;vymýšlejíce smělé novoty rozličné, které netoliko navždy od&nbsp;církve obecné by&nbsp;nás odtrhly, ale i&nbsp;zvrátily všecek starodávný dobrý řád. Již nechtějí míti krále nad sebou ani pána jiného, práva pánů, panoší i&nbsp;měšťanů rušíce a&nbsp;statků i&nbsp;zboží jim odjímajíce. Nadto boří a&nbsp;pálí netoliko kláštery, než i&nbsp;chrámy boží, oltáře rozmetávají, ornáty trhají, posvátné nářadí třískají, sochy i&nbsp;kosti svatých rouhavě potupují –“</span></p>
        <p class="chunk" data-nb-ref-number="59" data-nb-words="138" data-nb-chars="849"><span class="idea" data-nb-ref-number="58" id="idea58" data-nb-words="138" data-nb-chars="849">„Poněvadž modloslužba jest, klaněti se&nbsp;kostem trouchnivým a&nbsp;loutkám rukou lidskou utvořeným,“ prudce odmlouval Vacek. „A není-li psáno v&nbsp;Písmě, že&nbsp;přijde čas, kdy lidé nebudou se&nbsp;modliti ani v&nbsp;Jerusalemě, ani na&nbsp;hoře Garizim, ale modliti se&nbsp;budou v&nbsp;duchu a&nbsp;pravdě? Tato doba přišla již nám, pravdu poznávajícím. Nám netřeba chrámů, ani oltářů, my&nbsp;kdekoli modlíme se&nbsp;v&nbsp;srdci svém. Aniž nám třeba bludných ustanovení lidských; myť nosíme čistý zákon boží psaný v&nbsp;srdcích svých. V&nbsp;říši boží není pánů ani chlapů, než toliko bratří a&nbsp;sestry, milující sebe vespolek a&nbsp;svorně se&nbsp;dělící o&nbsp;všechny potřeby pozemské. Ale tvé srdce, zlatníku, lpí na&nbsp;mrzkém kovu více než na&nbsp;pravdě nebeské. Ty&nbsp;bojíš se, by&nbsp;vypleněním hříšné marnosti světské nebyl ukrácen tvůj zisk, a&nbsp;proto hájíš i&nbsp;drahocenných monstrancí, pozlacených sošek a&nbsp;skvostně krumplovaných ornátů –“</span></p>
        <p class="chunk" data-nb-ref-number="60" data-nb-words="33" data-nb-chars="220"><span class="idea" data-nb-ref-number="59" id="idea59" data-nb-words="33" data-nb-chars="220">„Poctivý výdělek za&nbsp;hřích sobě nekladu,“ rozhorleně namítal Miroslav. „Ale pro zisk nehájím monstrancí a&nbsp;ornátů, než jedno pro čest boží a&nbsp;důstojnost mše svaté, kteréž slouží drahý kov leskem, rukou Stvořitele přidaným.“</span></p>
        <p class="chunk" data-nb-ref-number="61" data-nb-words="130" data-nb-chars="779"><span class="idea" data-nb-ref-number="60" id="idea60" data-nb-words="130" data-nb-chars="779">„Právě jsi pověděl,“ přispěl mu&nbsp;nedočkavě na&nbsp;pomoc žák a&nbsp;začal mluviti jako v&nbsp;učené disputaci, vážně se&nbsp;tváře a&nbsp;po&nbsp;příkladu snad některého starého, šedobradého mistra palcem a&nbsp;ukazováčkem pravé ruky jezdě po&nbsp;hubených tváří od&nbsp;očí až&nbsp;pod bradu, jako by&nbsp;si&nbsp;skutečně hladil dlouhý plnovous: „Takto velí řád křesťanský při mší sloužení, kterýž složen jest z&nbsp;nejušlechtilejších pravd a&nbsp;modliteb svatých jako z&nbsp;perel svatých drahých a&nbsp;z&nbsp;kusův zlatých a&nbsp;z&nbsp;drahého kamení pravdy a&nbsp;víry křesťanské, pročež mu&nbsp;i&nbsp;zevnější drahocenná ozdoba právem božským přísluší. A&nbsp;co&nbsp;zvláště zavržení ornátův se&nbsp;týče, v&nbsp;tom změtenci oni táborští netoliko šeredně bloudí, ale i&nbsp;svého Viklefa potupují, jenž sloužil až&nbsp;do&nbsp;smrti mši s&nbsp;ornátem a&nbsp;v&nbsp;knihách De&nbsp;eucharistia v&nbsp;kapitole čtvrté světle praví, že&nbsp;–“</span></p>
        <p class="chunk" data-nb-ref-number="62" data-nb-words="20" data-nb-chars="122"><span class="idea" data-nb-ref-number="61" id="idea61" data-nb-words="20" data-nb-chars="122">„Jdižiž se&nbsp;svou nedopečenou moudrostí!“ přetrhnul jeho výklady Vojta od&nbsp;Pávů. „Věz, i&nbsp;já&nbsp;srovnávám se&nbsp;ve&nbsp;mnohém s&nbsp;tábory.“</span></p>
        <p class="chunk" data-nb-ref-number="63" data-nb-words="19" data-nb-chars="122"><span class="idea" data-nb-ref-number="62" id="idea62" data-nb-words="19" data-nb-chars="122">„Však vás Novoměstské brzy docela v&nbsp;tábory převrátí zuřivý kněz Jan Želivský, který k&nbsp;nim tíhne,“ zvolal Miroslav zlatník.</span></p>
        <p class="chunk" data-nb-ref-number="64" data-nb-words="15" data-nb-chars="103"><span class="idea" data-nb-ref-number="63" id="idea63" data-nb-words="15" data-nb-chars="103">„Slyš,“ vzkřikl Vojta podrážděn, „kněze Jana mi&nbsp;nedotýkej, sic odpovím, že&nbsp;budou někomu boky třeštiti!“</span></p>
        <p class="chunk" data-nb-ref-number="65" data-nb-words="60" data-nb-chars="366"><span class="idea" data-nb-ref-number="64" id="idea64" data-nb-words="60" data-nb-chars="366">„Ustaňte, přátelé!“ konejšil vádu Janek od&nbsp;Zvonu. „Není doba k&nbsp;hádání; nyní třeba nám všem býti za&nbsp;jeden člověk proti hrozícímu nepříteli. Však stojíme všickni stejně o&nbsp;kalich a&nbsp;svobodu zákona božího, a&nbsp;v&nbsp;čem jiném se&nbsp;různíme, to&nbsp;nebudiž rovnáno vádou v&nbsp;krčmě, ale vážným rozmlouváním kněží obou stran. Do&nbsp;té&nbsp;doby nikdo nikomu nespílej změtenců, nejméně pro ornáty.“</span></p>
        <p class="chunk" data-nb-ref-number="66" data-nb-words="57" data-nb-chars="333"><span class="idea" data-nb-ref-number="65" id="idea65" data-nb-words="57" data-nb-chars="333">„Ale ornátové náležejí mezi stěžejní řády církevní,“ vedl dále svou neodbytný žák. „Ovšem, táboři i&nbsp;církev samu potupují a&nbsp;ze&nbsp;všech řádů jejích se&nbsp;vytrhují, nevážíce toho, co&nbsp;praví Beda v&nbsp;kapitole „Quicumque“ a&nbsp;svatý Augustin v&nbsp;kapitole „Omnis catholicus“ a&nbsp;v&nbsp;kapitole „Ita fit“ a&nbsp;k&nbsp;témuž v&nbsp;kapitole „Sic enim“. Hm, hm. Et&nbsp;ponitur –“</span></p>
        <p class="chunk" data-nb-ref-number="67" data-nb-words="10" data-nb-chars="58"><span class="idea" data-nb-ref-number="66" id="idea66" data-nb-words="10" data-nb-chars="58">Uvázl, a&nbsp;vyňav destičky z&nbsp;pásu, začal je&nbsp;pilně prohlížeti.</span></p>
        <p class="chunk" data-nb-ref-number="68" data-nb-words="13" data-nb-chars="80"><span class="idea" data-nb-ref-number="67" id="idea67" data-nb-words="13" data-nb-chars="80">„Co soudíš ty&nbsp;o&nbsp;mešních ornátích?“ obrátil se&nbsp;Miroslav zlatník k&nbsp;panu Broučkovi.</span></p>
        <p class="chunk" data-nb-ref-number="69" data-nb-words="143" data-nb-chars="875"><span class="idea" data-nb-ref-number="68" id="idea68" data-nb-words="143" data-nb-chars="875">Tento utužil zatím svou novou známost s&nbsp;medovinou a&nbsp;nalézal při ní&nbsp;čím dále tím rozmilejší vlastnosti. Dí-li staročeské přísloví: ‚Chmel hrdina‘, mělo medovinu nazvati snad ještě větší hrdinkou. Novočeskému pijákovi se&nbsp;zdálo, že&nbsp;každým douškem vlévá se&nbsp;do&nbsp;jeho žil ohnivější krev a&nbsp;do&nbsp;srdce divnější odvaha; zapomínal na&nbsp;všechny přístrachy středověku a&nbsp;zrak jeho zářil téměř bojovně budoucím věcem vstříc. Ač&nbsp;z&nbsp;počátku se&nbsp;mrzel na&nbsp;Staročechy, že&nbsp;ani v&nbsp;krčmě neznají rozumnější rozprávky než o&nbsp;politice a&nbsp;dokonce o&nbsp;náboženství, pocítil znenáhla sám velikou chuť vmíchati se&nbsp;do&nbsp;toho sporu. Vackova rána pěstí o&nbsp;stůl ho&nbsp;sice na&nbsp;okamžik zastrašila, ale nový doušek vrátil mu&nbsp;bojovného ducha, takže nyní na&nbsp;otázku zlatníkovu odpověděl velmi rozhodně: „Divím se&nbsp;věru, lidičky, že&nbsp;se&nbsp;můžete o&nbsp;takovou věc ještě hádati. Copak by&nbsp;byla mše bez ornátu! Tak ji&nbsp;slouží snad leda berani –“</span></p>
        <p class="chunk" data-nb-ref-number="70" data-nb-words="50" data-nb-chars="285"><span class="idea" data-nb-ref-number="69" id="idea69" data-nb-words="50" data-nb-chars="285">Vtom stalo se&nbsp;s&nbsp;panem Broučkem něco, co&nbsp;v&nbsp;prvním okamžiku ani dobře nechápal, ale čím pojednou vzalo za&nbsp;své všechno jeho medové hrdinství. Železná ruka sevřela ho&nbsp;v&nbsp;týle, před ním zakmitla se&nbsp;palice s&nbsp;dlouhými hřeby a&nbsp;do&nbsp;uší zahřměl mu&nbsp;vzteklý hlas: „Dám ti&nbsp;berany, machometo nečistý!“</span></p>
        <p class="chunk" data-nb-ref-number="71" data-nb-words="27" data-nb-chars="166"><span class="idea" data-nb-ref-number="70" id="idea70" data-nb-words="27" data-nb-chars="166">Episodě v&nbsp;krčmě hrozil přesmutný konec, ač&nbsp;ještě včas zachytil s&nbsp;jedné strany Domšík zuřivého venkovana za&nbsp;ruku s&nbsp;palicí a&nbsp;s&nbsp;druhé strany zakročil chlácholivě krčmář.</span></p>
        <p class="chunk" data-nb-ref-number="72" data-nb-words="26" data-nb-chars="157"><span class="idea" data-nb-ref-number="71" id="idea71" data-nb-words="26" data-nb-chars="157">Na&nbsp;štěstí zalehl vtom z&nbsp;ulice do&nbsp;krčmy zmatený křik a&nbsp;lomoz. Vacek bezděky pustil šíji Broučkovu a&nbsp;všichni naslouchali; hlukem venku bylo slyšeti rány zvonu.</span></p>
        <p class="chunk" data-nb-ref-number="73" data-nb-words="8" data-nb-chars="49"><span class="idea" data-nb-ref-number="72" id="idea72" data-nb-words="8" data-nb-chars="49">„Toť na&nbsp;radnici zvoní na&nbsp;poplach!“ zvolal Domšík.</span></p>
        <p class="chunk" data-nb-ref-number="74" data-nb-words="22" data-nb-chars="138"><span class="idea" data-nb-ref-number="73" id="idea73" data-nb-words="22" data-nb-chars="138">Krčmář, jenž zatím vyběhl na&nbsp;chodbu, vrátil se&nbsp;rozčilen, hlásaje: „Křižáci přejeli přes Vltavu na&nbsp;pole Špitálské a&nbsp;míří k&nbsp;Poříčské bráně!“</span></p>
        <p class="chunk" data-nb-ref-number="75" data-nb-words="17" data-nb-chars="104"><span class="idea" data-nb-ref-number="74" id="idea74" data-nb-words="17" data-nb-chars="104">Rázem zapomněli všichni hosté na&nbsp;spor a&nbsp;zvolali téměř jedněmi ústy „Vzhůru na&nbsp;ně!“, chápajíce se&nbsp;zbraní.</span></p>
        <p class="chunk" data-nb-ref-number="76" data-nb-words="27" data-nb-chars="179"><span class="idea" data-nb-ref-number="75" id="idea75" data-nb-words="27" data-nb-chars="179">Jediný žák dosud pilně převracel destičky. Krčmář zaskočiv do&nbsp;temného pozadí, vrátil se&nbsp;odtud k&nbsp;němu s&nbsp;dřevěnou, hřebíky posázenou a&nbsp;řetězem ke&nbsp;krátkému držadlu připevněnou koulí.</span></p>
        <p class="chunk" data-nb-ref-number="77" data-nb-words="10" data-nb-chars="64"><span class="idea" data-nb-ref-number="76" id="idea76" data-nb-words="10" data-nb-chars="64">„Ej, školáku,“ vzkřikl, „tu máš důvod pro tuto chvíli nejlepší!“</span></p>
        <p class="chunk" data-nb-ref-number="78" data-nb-words="16" data-nb-chars="97"><span class="idea" data-nb-ref-number="77" id="idea77" data-nb-words="16" data-nb-chars="97">„Mníš, bych se&nbsp;neuměl oháněti i&nbsp;v&nbsp;takové disputací?“ opáčil žák hrdě a&nbsp;zchvátil nabídnutou zbraň.</span></p>
        <p class="chunk" data-nb-ref-number="79" data-nb-words="14" data-nb-chars="82"><span class="idea" data-nb-ref-number="78" id="idea78" data-nb-words="14" data-nb-chars="82">Domšík vytáhl měšec s&nbsp;penězi, ale krčmář vyrazil již s&nbsp;vytaseným tesákem na&nbsp;ulici.</span></p>
        <p class="chunk" data-nb-ref-number="80" data-nb-words="86" data-nb-chars="495"><span class="idea" data-nb-ref-number="79" id="idea79" data-nb-words="86" data-nb-chars="495">Co&nbsp;se&nbsp;s&nbsp;panem Broučkem v&nbsp;tu&nbsp;chvíli dělo, nemůže si&nbsp;určitě připamatovati; jenom nejasně se&nbsp;mu&nbsp;zdá, že&nbsp;Janek od&nbsp;Zvonu vtiskl sudlici do&nbsp;jeho ruky a&nbsp;že&nbsp;hrozný Vacek za&nbsp;ním máchal svou ohřebíkovanou palicí. Jest arci skoro jisté, že&nbsp;máchání to&nbsp;neplatilo panu Broučkovi, nýbrž Němcům křižákům, s&nbsp;nimiž se&nbsp;nedočkavý bojovník v&nbsp;duchu již měřil; ale pan domácí se&nbsp;domnívá, že&nbsp;hluboký respekt před touto palicí byl hlavní pobídkou, která ho&nbsp;v&nbsp;těsném klubku ostatních hostů dopravila z&nbsp;krčmy ven na&nbsp;ulici.</span></p>
        <p class="chunk" data-nb-ref-number="81" data-nb-words="90" data-nb-chars="557"><span class="idea" data-nb-ref-number="80" id="idea80" data-nb-words="90" data-nb-chars="557">Celou její šíří valilo se&nbsp;již jako dravá, rozvodněná řeka bojechtivé množství Pražanů, křičících, tlačících se, máchajících zbraněmi všeho druhu, nedbajících varovného volání některých vůdců, a&nbsp;strhlo i&nbsp;hlouček z&nbsp;krčmy vyběhší rázem do&nbsp;svého bouřlivého, neodolatelného proudu. Pan Brouček byl jím nesen kupředu, nevěda ani jak. Přiznává se, že&nbsp;v&nbsp;té&nbsp;chvíli byl skoro bez ducha, bez myšlenky; cítil jen smrtelnou úzkost a&nbsp;nesmírnou hrůzu; byl prý jistě bled jako křída, vlasy se&nbsp;mu&nbsp;ježily, čelo kryl studený pot, kolena se&nbsp;mu&nbsp;třásla, ba&nbsp;i&nbsp;zuby prý mu&nbsp;cvakaly.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./section0013.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>