<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Nový epochální výlet pana Broučka tentokrát do 15. století</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Svatopluk Čech: Nový epochální výlet pana Broučka tentokrát do 15. století">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Nový epochální výlet pana Broučka tentokrát do 15. století">
    <meta property="og:title" content="Nový epochální výlet pana Broučka tentokrát do 15. století">
    <meta property="og:type" content="book">
    <meta property="og:book:author" content="Svatopluk Čech">
    <meta property="twitter:title" content="Svatopluk Čech: Nový epochální výlet pana Broučka tentokrát do 15. století">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./section0015.html">
    <link rel="next" href="./section0017.html">
    <meta name="nb-order" content="16">
    <link rel="self" href="section0016.html">
    <meta name="nb-identifier" content="cech-novy-epochalni-vylet-pana-broucka-tentokrat-do-15-stoleti-47db838">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3592" data-nb-chars="22122">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./section0015.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <section>
          <h2 id="xiii" class="chunk" data-nb-ref-number="2" data-nb-words="1" data-nb-chars="5">&nbsp;
            <span class="idea" data-nb-ref-number="1" id="idea1" data-nb-words="1" data-nb-chars="5">XIII.</span>
          </h2>
        </section>
        <section>
          <p class="chunk" data-nb-ref-number="3" data-nb-words="28" data-nb-chars="174"><span class="idea" data-nb-ref-number="2" id="idea2" data-nb-words="28" data-nb-chars="174">S&nbsp;ulehčenou plecí i&nbsp;myslí chvátal pan Brouček dále. Ale brzy zabloudil v&nbsp;neznámých ulicích středověké Prahy, takže teprve po&nbsp;dobré hodině šťastně dostihl domu U&nbsp;bílého zvonu.</span></p>
          <p class="chunk" data-nb-ref-number="4" data-nb-words="56" data-nb-chars="343"><span class="idea" data-nb-ref-number="3" id="idea3" data-nb-words="56" data-nb-chars="343">Cestou potkával jen málo lidí; patrně byla valná většina u&nbsp;bran a&nbsp;zdí městských. Také dům Jankův byl jako vymřelý. Ani v&nbsp;průjezde, ani na&nbsp;paláci nepotkal pan Brouček nikoho a&nbsp;nezaslechl ani známky života. Domšík byl zajisté mezi bojovníky pražskými a&nbsp;ženské meškaly bezpochyby také někde u&nbsp;brány nebo na&nbsp;zdi městské, očekávajíce výsledek boje.</span></p>
          <p class="chunk" data-nb-ref-number="5" data-nb-words="25" data-nb-chars="155"><span class="idea" data-nb-ref-number="4" id="idea4" data-nb-words="25" data-nb-chars="155">Pan domácí pospíšil tedy přes pavlač do&nbsp;komořice. Byla otevřena; když vešel, spatřil v&nbsp;ní&nbsp;starou Kedrutu, kropící podlahu a&nbsp;postel z&nbsp;nějaké cínové nádobky.</span></p>
          <p class="chunk" data-nb-ref-number="6" data-nb-words="25" data-nb-chars="155"><span class="idea" data-nb-ref-number="5" id="idea5" data-nb-words="25" data-nb-chars="155">Když ho&nbsp;zočila, stanula chvilku jako přimražena, s&nbsp;největší hrůzou v&nbsp;obličeji; pak sebou trhla a&nbsp;rychle jako vyplašený netopýr unikla kolem něho z&nbsp;ložnice.</span></p>
          <p class="chunk" data-nb-ref-number="7" data-nb-words="15" data-nb-chars="88"><span class="idea" data-nb-ref-number="6" id="idea6" data-nb-words="15" data-nb-chars="88">„Proklatá modlářka – že&nbsp;tu&nbsp;po&nbsp;mně vykrápěla svěcenou vodou!“ – rozzlobil se&nbsp;pan Brouček.</span></p>
          <p class="chunk" data-nb-ref-number="8" data-nb-words="32" data-nb-chars="189"><span class="idea" data-nb-ref-number="7" id="idea7" data-nb-words="32" data-nb-chars="189">Ale vtom zalehl sem zvenčí opět mohutný hlahol zvonů a&nbsp;pobídl pana Broučka, – tušícího v&nbsp;něm poslední zvonění na&nbsp;poplach proti vítěznému snad již nepříteli –, aby si&nbsp;pospíšil s&nbsp;převlékáním.</span></p>
          <p class="chunk" data-nb-ref-number="9" data-nb-words="45" data-nb-chars="289"><span class="idea" data-nb-ref-number="8" id="idea8" data-nb-words="45" data-nb-chars="289">Rychle tedy svlékl středověký oděv, odhodil konečně s&nbsp;ošklivostí a&nbsp;ulehčením i&nbsp;červenozelené nohavice do&nbsp;kouta a&nbsp;převlékl se&nbsp;do&nbsp;svých, teď dvojnásob milých šatů moderních, které ležely vycíděny na&nbsp;truhle. Našel vedle nich i&nbsp;své boty; porouchaná byla náležitě spravena a&nbsp;obě nově podraženy.</span></p>
          <p class="chunk" data-nb-ref-number="10" data-nb-words="152" data-nb-chars="954"><span class="idea" data-nb-ref-number="9" id="idea9" data-nb-words="152" data-nb-chars="954">S&nbsp;uspokojením obul se&nbsp;do&nbsp;nich, odhodiv dvojbarevné škorně s&nbsp;nevolí do&nbsp;kouta k&nbsp;nohavicím. Přestěhoval pak ještě své hodinky a&nbsp;ostatní movitosti z&nbsp;kapsáře a&nbsp;středověké tobolky nazpět do&nbsp;svých poctivých kapes a&nbsp;nakonec zahalil se&nbsp;od&nbsp;hlavy k&nbsp;patě do&nbsp;kloku, aby zakryl svou novověkou úpravu. S&nbsp;posupným výsměchem spočinul při odchodu jeho zrak na&nbsp;ohromné posadě s&nbsp;truhlíky a&nbsp;stupátkem, zdrtil přesýpací hodiny ve&nbsp;výklenku pohledem nejhlubšího opovržení a&nbsp;bez nejmenšího žalu, ne-li radostně, rozloučil se&nbsp;s&nbsp;pošmournou komořicí. Tiše plížil se&nbsp;pavlačí a&nbsp;mázhauzem kolem zavřených dveří světnice, u&nbsp;nichž mu&nbsp;přece trochu prudčeji zabušilo srdce při vzpomínce na&nbsp;sličnou Jankovu dceru. Ač&nbsp;lahodný obraz její příhodami na&nbsp;Špitálském poli a&nbsp;na&nbsp;Vítkově do&nbsp;pozadí byl zatlačen, přece dosud milostně zářil v&nbsp;toužebném jeho nitru. Avšak ani obraz ten nedovedl jej zadržeti v&nbsp;surovém středověku. Rychle sestupoval z&nbsp;mázhauzu po&nbsp;schodech a&nbsp;bez překážky dostal se&nbsp;z&nbsp;domu.</span></p>
          <p class="chunk" data-nb-ref-number="11" data-nb-words="66" data-nb-chars="443"><span class="idea" data-nb-ref-number="10" id="idea10" data-nb-words="66" data-nb-chars="443">Poněvadž bylo na&nbsp;náměstí opět více lidí, dal se&nbsp;z&nbsp;opatrnosti nazad ulicí Týnskou a&nbsp;potom uzoučkou, pošmournou uličkou příční, která vede vlevo ke&nbsp;Kozí ulici. Chvátal nedočkavě, kochaje se&nbsp;již přeblahým pomyšlením: dostane-li se&nbsp;skutečně z&nbsp;královského domu podzemní chodbou nazpět pod Vikárku a&nbsp;do&nbsp;zlatého století devatenáctého! Umínil si&nbsp;také, že&nbsp;nyní v&nbsp;klenotnici krále Václava každým způsobem všechny své kapsy naplní nejvzácnějšími skvosty…</span></p>
          <p class="chunk" data-nb-ref-number="12" data-nb-words="59" data-nb-chars="362"><span class="idea" data-nb-ref-number="11" id="idea11" data-nb-words="59" data-nb-chars="362">Minul nějaký pivovar – patrně onen z&nbsp;Domšíkova vypravování nám již povědomý pivovar V&nbsp;pekle, – a&nbsp;vyšed z&nbsp;uličky, namířil již napříč k&nbsp;ulici Hrnčířské, nynější Kozí, aby se&nbsp;dostal známou postranní brankou do&nbsp;zadní části královského domu U&nbsp;černého orla. Na&nbsp;předsevzetí, že&nbsp;se&nbsp;zásobí na&nbsp;výpravu do&nbsp;tajné chodby potravinami, zapomněl v&nbsp;nedočkavém spěchu svém docela.</span></p>
          <p class="chunk" data-nb-ref-number="13" data-nb-words="55" data-nb-chars="309"><span class="idea" data-nb-ref-number="12" id="idea12" data-nb-words="55" data-nb-chars="309">Leč najednou se&nbsp;zarazil. Po&nbsp;celou cestu Týnskou ulicí a&nbsp;příční uličkou slyšel jako dříve v&nbsp;komořici hlahol zvonů, však stále silnější, jako by&nbsp;zvon za&nbsp;zvonem po&nbsp;celé Praze vpadal do&nbsp;toho hřímavého chorálu; nyní uslyšel také křik, hluk a&nbsp;řinkot z&nbsp;Dlouhé třídy a&nbsp;spatřil, že&nbsp;lidé z&nbsp;náměstí spěchají v&nbsp;tu&nbsp;stranu.</span></p>
          <p class="chunk" data-nb-ref-number="14" data-nb-words="28" data-nb-chars="194"><span class="idea" data-nb-ref-number="13" id="idea13" data-nb-words="28" data-nb-chars="194">Chtěl rychle přeběhnouti ke&nbsp;Kozí ulici, ale bylo pozdě. Z&nbsp;Dlouhé třídy vyrazilo několik jezdců, máchajících dlouhými kopími, na&nbsp;nichž se&nbsp;třepetaly korouhvičky s&nbsp;červeným křížem. Vítězní křižáci!</span></p>
          <p class="chunk" data-nb-ref-number="15" data-nb-words="21" data-nb-chars="139"><span class="idea" data-nb-ref-number="14" id="idea14" data-nb-words="21" data-nb-chars="139">Pan Brouček, seznav, že&nbsp;prchnouti již nemůže, ve&nbsp;smrtelných úzkostech klesl na&nbsp;kolena a&nbsp;zvolal německy: „Milost! Jsem Němec! Jsem katolík!“</span></p>
          <p class="chunk" data-nb-ref-number="16" data-nb-words="16" data-nb-chars="105"><span class="idea" data-nb-ref-number="15" id="idea15" data-nb-words="16" data-nb-chars="105">„Zabte Němce papežence!“ vzkřikli jezdcové česky skoro jedněmi ústy a&nbsp;jeden napřáhl kopí po&nbsp;panu domácím.</span></p>
          <p class="chunk" data-nb-ref-number="17" data-nb-words="19" data-nb-chars="102"><span class="idea" data-nb-ref-number="16" id="idea16" data-nb-words="19" data-nb-chars="102">Ten uskočil a&nbsp;zvolal teď česky: „I pro pánaboha – vždyť nejsem Němec ani katolík! Jsem Čech a&nbsp;husita!“</span></p>
          <p class="chunk" data-nb-ref-number="18" data-nb-words="34" data-nb-chars="199"><span class="idea" data-nb-ref-number="17" id="idea17" data-nb-words="34" data-nb-chars="199">Jezdci v&nbsp;udivení zastavili koně a&nbsp;valný pěší dav ozbrojených i&nbsp;neozbrojených mužů, žen i&nbsp;dětí, který se&nbsp;zatím vyvalil za&nbsp;nimi z&nbsp;Dlouhé třídy jako bouřící pestrá řeka, obklíčil ubohého se&nbsp;všech stran.</span></p>
          <p class="chunk" data-nb-ref-number="19" data-nb-words="19" data-nb-chars="114"><span class="idea" data-nb-ref-number="18" id="idea18" data-nb-words="19" data-nb-chars="114">„Proč jsi tedy volal německy, žes Němec a&nbsp;podjednou?“ vzkřikl jeden z&nbsp;jezdců, který se&nbsp;zdál býti vůdcem ostatních.</span></p>
          <p class="chunk" data-nb-ref-number="20" data-nb-words="18" data-nb-chars="108"><span class="idea" data-nb-ref-number="19" id="idea19" data-nb-words="18" data-nb-chars="108">„Myslel jsem – myslel jsem – že&nbsp;jste němečtí křižáci – podle těch korouhviček,“ koktal strachem pan Brouček.</span></p>
          <p class="chunk" data-nb-ref-number="21" data-nb-words="23" data-nb-chars="139"><span class="idea" data-nb-ref-number="20" id="idea20" data-nb-words="23" data-nb-chars="139">„Haha! Ty&nbsp;jsme ukořistili na&nbsp;Špitálském poli, kde Bůh právě nám popřál slavného vítězství. Ale ty&nbsp;jsi Němec. Vždyť ani dobře česky neumíš!“</span></p>
          <p class="chunk" data-nb-ref-number="22" data-nb-words="23" data-nb-chars="109"><span class="idea" data-nb-ref-number="21" id="idea21" data-nb-words="23" data-nb-chars="109">„Ne – ne! Přísahám, že&nbsp;nejsem Němec – byl jsem jen dlouho v&nbsp;cizině Dosvědčí vám to&nbsp;Domšík – Janek od&nbsp;Zvonu –“</span></p>
          <p class="chunk" data-nb-ref-number="23" data-nb-words="58" data-nb-chars="345"><span class="idea" data-nb-ref-number="22" id="idea22" data-nb-words="58" data-nb-chars="345">„Janek od&nbsp;Zvonu? Ten položil dnes život svůj za&nbsp;pravdu a&nbsp;vlast, vytrhnuv s&nbsp;námi Staroměstskými v&nbsp;prvních řadách z&nbsp;brány Poříčské a&nbsp;smrtelně byv raněn v&nbsp;krátkém boji pod Vítkovou horou. Jsi-li opravdu Čech i&nbsp;husita, kterakže smíš vysloviti jméno hrdinovo týmiž mrzkými ústy, kterými pro bídný strach smrti právě jsi zapřel rod svůj i&nbsp;víru svou?!“</span></p>
          <p class="chunk" data-nb-ref-number="24" data-nb-words="42" data-nb-chars="258"><span class="idea" data-nb-ref-number="23" id="idea23" data-nb-words="42" data-nb-chars="258">„Skolte lotra! Ubijte zbabělce!“ křičel dav kolem a&nbsp;zuřivě vrhal se&nbsp;na&nbsp;Broučka. Ten chtěl uprchnouti, ale někdo ze&nbsp;zástupu zachytil jeho klok, jenž prudkým škubnutím s&nbsp;něho se&nbsp;svezl, a&nbsp;pan domácí stál pojednou před udiveným množstvím ve&nbsp;svém moderním obleku.</span></p>
          <p class="chunk" data-nb-ref-number="25" data-nb-words="12" data-nb-chars="66"><span class="idea" data-nb-ref-number="24" id="idea24" data-nb-words="12" data-nb-chars="66">Úžas na&nbsp;chvilku zarazil útočníky; tu&nbsp;a&nbsp;tam ozval se&nbsp;také chechtot.</span></p>
          <p class="chunk" data-nb-ref-number="26" data-nb-words="31" data-nb-chars="185"><span class="idea" data-nb-ref-number="25" id="idea25" data-nb-words="31" data-nb-chars="185">„Hle, hle, co&nbsp;se&nbsp;vyklubalo z&nbsp;nevinného kloku!“ zvolal vůdce. „Chceš-li ještě nyní lháti, že&nbsp;jsi našinec? Spíše zdá mi&nbsp;se, že&nbsp;patříš k&nbsp;té&nbsp;poběhlé sběři křižácké, žes vyzvědač Zikmundův!“</span></p>
          <p class="chunk" data-nb-ref-number="27" data-nb-words="9" data-nb-chars="52"><span class="idea" data-nb-ref-number="26" id="idea26" data-nb-words="9" data-nb-chars="52">„Přísahám, že&nbsp;nejsem vyzvědač! Jsem Čech a&nbsp;Pražan –“</span></p>
          <p class="chunk" data-nb-ref-number="28" data-nb-words="21" data-nb-chars="117"><span class="idea" data-nb-ref-number="27" id="idea27" data-nb-words="21" data-nb-chars="117">„Ej, nuž, jsi-li Pražan, náležíš k&nbsp;soudu našemu. Svažte jej a&nbsp;veďte na&nbsp;radnici! Kat a&nbsp;skřipec vyzvědí na&nbsp;něm pravdu.“</span></p>
          <p class="chunk" data-nb-ref-number="29" data-nb-words="46" data-nb-chars="247"><span class="idea" data-nb-ref-number="28" id="idea28" data-nb-words="46" data-nb-chars="247">Pan Brouček, slyše o&nbsp;katu a&nbsp;skřipci, zesinal jako mrtvola. Klesl opět na&nbsp;kolena a&nbsp;v&nbsp;úzkosti hrozné koktal: „Smilování! Nejsem Pražan! – Jsem sice v&nbsp;Praze rodilý, ale dal jsem se&nbsp;k&nbsp;táborům – jsem cepník hejtmana Chvála – sám Žižka vám to&nbsp;potvrdí –“</span></p>
          <p class="chunk" data-nb-ref-number="30" data-nb-words="91" data-nb-chars="517"><span class="idea" data-nb-ref-number="29" id="idea29" data-nb-words="91" data-nb-chars="517">„Haha, tábor – takový zbabělec!“ – „Ještě si&nbsp;blázny činí z&nbsp;nás!“ – „Hyběti tobě, křižáku a&nbsp;lotře ohavný!“ – Takové i&nbsp;jiné výkřiky hněvu zněly vůkol a&nbsp;pan Brouček byl by&nbsp;zle pochodil, kdyby nebyl znova hlas vůdcův ukrotil rozkacené množství: „Ustaňte! Hanebník ten proměnil se&nbsp;sice za&nbsp;malou chvilku z&nbsp;Němce a&nbsp;katolíka v&nbsp;Čecha a&nbsp;husitu, poté z&nbsp;Pražana v&nbsp;tábora a&nbsp;kdož ví, več ještě se&nbsp;promění, i&nbsp;zasluhuje smrti již pro tyto nestoudné, zbabělé lži; avšak vydává-li se&nbsp;za&nbsp;Chvalova cepníka, odevzdáme ho&nbsp;na&nbsp;soud táborům.“</span></p>
          <p class="chunk" data-nb-ref-number="31" data-nb-words="20" data-nb-chars="127"><span class="idea" data-nb-ref-number="30" id="idea30" data-nb-words="20" data-nb-chars="127">„Však prý Žižka s&nbsp;Pražany vjíždí Horskou branou do&nbsp;města,“ zvolal někdo z&nbsp;lidí, kteří sem přichvátali z&nbsp;náměstí Staroměstského.</span></p>
          <p class="chunk" data-nb-ref-number="32" data-nb-words="12" data-nb-chars="61"><span class="idea" data-nb-ref-number="31" id="idea31" data-nb-words="12" data-nb-chars="61">Pan Brouček byl tedy jen svázán a&nbsp;vlečen i&nbsp;strkán na&nbsp;náměstí.</span></p>
          <p class="chunk" data-nb-ref-number="33" data-nb-words="120" data-nb-chars="762"><span class="idea" data-nb-ref-number="32" id="idea32" data-nb-words="120" data-nb-chars="762">Tam hrnuly se&nbsp;také již z&nbsp;Celetné ulice a&nbsp;odjinud pestré davy, živě rozmlouvajíce, druh druhu nové podrobnosti skončené bitvy vypravujíce, mnozí hlasitě plesajíce nebo písně vítězné prozpěvujíce. Bylo viděti starce na&nbsp;zemi klečící a&nbsp;ruce s&nbsp;horoucím díků činěním k&nbsp;nebi vzpínající. Panny přinášely zelené ratolesti a&nbsp;čerstvé kvítí, jež přijíždějícím a&nbsp;přicházejícím bojovníkům v&nbsp;cestu metaly nebo na&nbsp;přilbice a&nbsp;čapky připínaly. Na&nbsp;všech obličejích zářila nesmírná radost a&nbsp;v&nbsp;četných očích třpytily se&nbsp;slzy blaha. Samo slunce, ač&nbsp;již k&nbsp;západu se&nbsp;klonící, zdálo se, jako by&nbsp;svítilo svátečním, radostným jasem, v&nbsp;němž i&nbsp;domy zářily jak v&nbsp;blaženém usmívání. Všecko město rozléhalo se&nbsp;plesem, do&nbsp;něhož zvony se&nbsp;všech věží pražských mísily hřímavou, jásavou svoji hymnu.</span></p>
          <p class="chunk" data-nb-ref-number="34" data-nb-words="44" data-nb-chars="297"><span class="idea" data-nb-ref-number="33" id="idea33" data-nb-words="44" data-nb-chars="297">Ozbrojenci s&nbsp;nešťastným Broučkem stanuli na&nbsp;rohu Celetné ulice, kde kupilo se&nbsp;lidu nejvíce. Na&nbsp;vysokém patníku, jenž měl podobu ohromné, nestvůrné hlavy, stál tam nějaký účastník nebo svědek celé bitvy a&nbsp;právě líčil naslouchajícím davům daleko zvučným, radostně pohnutým hlasem šťastný obrat její.</span></p>
          <p class="chunk" data-nb-ref-number="35" data-nb-words="30" data-nb-chars="177"><span class="idea" data-nb-ref-number="34" id="idea34" data-nb-words="30" data-nb-chars="177">Ubohý pan Brouček ve&nbsp;svých úzkostech smrtelných neměl bohužel smyslu pro jeho řeč, a&nbsp;proto uvádím zde stručně jen to, co&nbsp;nám o&nbsp;slavné bitvě na&nbsp;hoře Vítkově historie zaznamenala.</span></p>
          <p class="chunk" data-nb-ref-number="36" data-nb-words="203" data-nb-chars="1235"><span class="idea" data-nb-ref-number="35" id="idea35" data-nb-words="203" data-nb-chars="1235">Jak víme, podobalo se&nbsp;tam již zle k&nbsp;porážce; ale bystrý vojevůdce včas přispěl hajitelům ohroženého srubu na&nbsp;pomoc a&nbsp;vyslal část svého lidu vinicemi po&nbsp;stráni polední, aby vpadli do&nbsp;boku nepřátelského vojska na&nbsp;hřebenu hory. Ti&nbsp;vyřítili se&nbsp;nenadále od&nbsp;jihu i&nbsp;od&nbsp;východu na&nbsp;Míšňany, kteří pro úzkost horského hřebenu a&nbsp;příkrost stráně ani s&nbsp;koňmi svými se&nbsp;otáčeti, ani na&nbsp;pěší útočníky rozjeti se&nbsp;nemohli a&nbsp;tlačeni jsou k&nbsp;vysokému srázu půlnočnímu. Nemohouce odolati strašlivému hromobití táborských cepů, jezdec za&nbsp;jezdcem i&nbsp;s&nbsp;koňmi káceli se&nbsp;do&nbsp;hlubiny, v&nbsp;pádu vazy a&nbsp;údy sobě lámajíce. Také ti&nbsp;nepřátelé, kteří s&nbsp;ořů byli sesedli a&nbsp;na&nbsp;srub doráželi, nemohouce couvati pro nával zadnějších a&nbsp;ustavičně zasypáváni kameny a&nbsp;deštěm šípů se&nbsp;srubu, dílem do&nbsp;propasti jsou sráženi, dílem v&nbsp;zoufalém útěku sami dolů se&nbsp;vrhali a&nbsp;většinou s&nbsp;rozbitými hlavami nebo roztříštěnými údy na&nbsp;balvanech nebo úpatí vysokého srázu ležeti zůstávali; z&nbsp;těch konečně, kteří zbyli na&nbsp;hoře, jedni boje se&nbsp;vzdávajíce na&nbsp;zem sedali a&nbsp;toliko štíty proti kamenům a&nbsp;střelám se&nbsp;srubu pršícím se&nbsp;chránili, jiní marně se&nbsp;bránili proti rozlíceným cepníkům, jejichž pádná zbraň se&nbsp;strašlivým svistem a&nbsp;třeskotem jako smrtící železné hromobití na&nbsp;hlavy jejich dopadala.</span></p>
          <p class="chunk" data-nb-ref-number="37" data-nb-words="259" data-nb-chars="1609"><span class="idea" data-nb-ref-number="36" id="idea36" data-nb-words="259" data-nb-chars="1609">Křižácké vojsko dole na&nbsp;Špitálském poli, vidouc úžasnou tu&nbsp;metelici táborských cepů na&nbsp;hřebenu hory, vidouc obrněnce a&nbsp;koně s&nbsp;vysokého srázu střemhlav se&nbsp;kotící a&nbsp;jiné po&nbsp;mírnějším svahu v&nbsp;šíleném úprku dolů prchající, vidouc netušenou tu&nbsp;krvavou porážku Míšňanů na&nbsp;vrchu, – bylo zachváceno náhlým zděšením, a&nbsp;když vtom i&nbsp;bojechtivé zástupy Pražanů a&nbsp;selských jejich spojenců, vytrhnuvše již před šťastným obratem boje na&nbsp;Vítkově z&nbsp;bran Horské a&nbsp;Poříčské, hrozivě do&nbsp;boku jeho zaměřily, majíce v&nbsp;čele nadšeného bledého kněze, nad jehož hlavou veliký paprskový kotouč s&nbsp;velebnou svátostí třepetavě se&nbsp;blýskal v&nbsp;záři sluneční jako světlý zjev nadpozemský a&nbsp;jehož hlasnou modlitbu provázel zvuk zvonce, jímž kadeřavé pachole, komží oděné, před svátostí potřásalo: tu&nbsp;pohnulo se&nbsp;pojednou vojsko Němců i&nbsp;Uhrů jako mračno ohromné, do&nbsp;něhož náhlý uragan zabouřil, a&nbsp;v&nbsp;divokém zmatku dalo se&nbsp;valem na&nbsp;útěk. V&nbsp;úplném nepořádku a&nbsp;šíleném chvatu uhánělo nazpět k&nbsp;řece a&nbsp;vrhalo se&nbsp;o&nbsp;překot do&nbsp;jejích vln. S&nbsp;hromovým „Hr, Tábor!“ hnali se&nbsp;táboři s&nbsp;vrchu za&nbsp;nimi, s&nbsp;bouřlivým „Hr, Hus! Hr, Praha!“ vpadli jim Pražané v&nbsp;bok, v&nbsp;divé chumelenici valila se&nbsp;spousta prchajících a&nbsp;stíhajících k&nbsp;Vltavě, jezdci s&nbsp;pěšími v&nbsp;těsných chomáčích, okované cepy lítaly vzduchem, v&nbsp;oblacích vydupaného prachu blýskala se&nbsp;ostří sudlic, ohromný lomoz, řehtot, křik, ston a&nbsp;jásot naplňoval širé prostranství pod Vítkovou horou, a&nbsp;také řeka rozbouřila se&nbsp;v&nbsp;celé šířce přívalem jezdců, brodících se&nbsp;v&nbsp;úprku a&nbsp;zmatku na&nbsp;druhou stranu. Množství mrtvých křižáků pokrývalo krvavé pole Špitálské a&nbsp;nemalá jich část utonula také ve&nbsp;vlnách vltavských.</span></p>
          <p class="chunk" data-nb-ref-number="38" data-nb-words="118" data-nb-chars="771"><span class="idea" data-nb-ref-number="37" id="idea37" data-nb-words="118" data-nb-chars="771">A&nbsp;na&nbsp;takový obraz musel hleděti s&nbsp;protějšího břehu král Zikmund, týž pyšný a&nbsp;prchlivý král, který před chvílí krutou radostí již napřed mnul sobě ruce, pevně jsa přesvědčen, že&nbsp;ohromnou svou přesilou rázem zlomí vzdor smělého národa a&nbsp;rozšlápne hlavu nenáviděného kacířstva. Za&nbsp;hodinu jaká změna! Nyní rval sobě zoufale bradu, třásl se&nbsp;hněvem, lítostí a&nbsp;hanbou, vida tuto neslýchanou, potupnou porážku svého valného, vybraného, dobře oděného voje v&nbsp;boji proti takové menšině prostých venkovanů, ozbrojených jen cepy a&nbsp;jinou podobnou, z&nbsp;nouze pořízenou zbrojí. Ohromné vojsko, sebrané s&nbsp;požehnáním papežským ze&nbsp;všech národů a&nbsp;zemí křesťanstva, muselo se&nbsp;dívati na&nbsp;ten hanebný útěk svého nejlepšího oddílu a&nbsp;poslouchati vítězný jásot té&nbsp;hrstky kacířských sedláků a&nbsp;měšťanů!</span></p>
          <p class="chunk" data-nb-ref-number="39" data-nb-words="32" data-nb-chars="228"><span class="idea" data-nb-ref-number="38" id="idea38" data-nb-words="32" data-nb-chars="228">Tak asi líčil řečník na&nbsp;patníku průběh nedávného boje a&nbsp;zakončil své vypravování nadšeným zvoláním: „Veleben budiž Hospodin za&nbsp;slavné vítězství, kteréhož dopřáti ráčil hrstce lidu svého nad ohromným množstvím zpupných nepřátel!“</span></p>
          <p class="chunk" data-nb-ref-number="40" data-nb-words="58" data-nb-chars="363"><span class="idea" data-nb-ref-number="39" id="idea39" data-nb-words="58" data-nb-chars="363">„Vzdali jsme Bohu díky již na&nbsp;bojišti samém, pokleknuvše tam na&nbsp;krvavé zemi a&nbsp;prozpěvujíce hlučný chvalozpěv,“ ozval se&nbsp;někdo z&nbsp;davů nově přišlých. „Ale čest a&nbsp;chvála náleží také Žižkovi, kterýž svým udatenstvím a&nbsp;vtipem boj na&nbsp;hoře Vítkově k&nbsp;nenadálému vítězství obrátil. Bratří, jmenujme ode dneska horu tuto horou Žižkovou pro věcnou památku slavné jeho bitvy.</span></p>
          <p class="chunk" data-nb-ref-number="41" data-nb-words="10" data-nb-chars="75"><span class="idea" data-nb-ref-number="40" id="idea40" data-nb-words="10" data-nb-chars="75">„Tak! Tak!“ přizvukovalo bouřlivě množství. „Čest a&nbsp;chvála bratru Žižkovi!“</span></p>
          <p class="chunk" data-nb-ref-number="42" data-nb-words="61" data-nb-chars="411"><span class="idea" data-nb-ref-number="41" id="idea41" data-nb-words="61" data-nb-chars="411">Vtom přihrnul se&nbsp;ulicí Celetnou nový, valný příboj lidu a&nbsp;vítězný jeho jásot přehlušil hlasy davu před nárožím nakupeného. Zvolna bral se&nbsp;tudy k&nbsp;náměstí hlavní voj Pražanů s&nbsp;částí vojska táborského a&nbsp;samým Žižkou, vítáni a&nbsp;provázeni zástupy starců, žen, dětí a&nbsp;jiných obyvatelů pražských. Průvod ten uprostřed malebných středověkých domů poskytoval obraz neobyčejně pestrý, mocného ruchu plný, vpravdě úchvatný.</span></p>
          <p class="chunk" data-nb-ref-number="43" data-nb-words="79" data-nb-chars="512"><span class="idea" data-nb-ref-number="42" id="idea42" data-nb-words="79" data-nb-chars="512">Vpředu vyšlapoval si&nbsp;hrdě zástup osmahlých hochů táborských se&nbsp;svými ručními praky a&nbsp;k&nbsp;nim družilo se&nbsp;množství dítek městských, nesoucích v&nbsp;ruce zelené ratolesti, namnoze i&nbsp;malými mečíky a&nbsp;oštípky máchajících. Očka drobného předvoje jiskřila se&nbsp;pýchou a&nbsp;veselím a&nbsp;svěží, jasné hlásky horlivě prozpěvovaly neumělou sice, ale z&nbsp;vroucího citu vyplynulou píseň, kterou táborský kněz Čapek v&nbsp;radostném zanícení hned na&nbsp;bojišti na&nbsp;oslavu vítězství složil. Nyní kráčel sám v&nbsp;čele dítek a&nbsp;předzpěvoval jim svoji skladbu:</span></p>
        </section>
        <section>
          <p class="chunk" data-nb-ref-number="44" data-nb-words="3" data-nb-chars="23"><span class="idea" data-nb-ref-number="43" id="idea43" data-nb-words="3" data-nb-chars="23">Dietky, Bohu zpievajmy,</span></p>
          <p class="chunk" data-nb-ref-number="45" data-nb-words="4" data-nb-chars="27"><span class="idea" data-nb-ref-number="44" id="idea44" data-nb-words="4" data-nb-chars="27">jemu čest, chválu vzdávajmy</span></p>
          <p class="chunk" data-nb-ref-number="46" data-nb-words="3" data-nb-chars="12"><span class="idea" data-nb-ref-number="45" id="idea45" data-nb-words="3" data-nb-chars="12">i&nbsp;s&nbsp;starými,</span>
            &nbsp;</p>
          <p class="chunk" data-nb-ref-number="47" data-nb-words="3" data-nb-chars="19"><span class="idea" data-nb-ref-number="46" id="idea46" data-nb-words="3" data-nb-chars="19">neb Němce, Míšněny,</span>
            &nbsp;</p>
          <p class="chunk" data-nb-ref-number="48" data-nb-words="4" data-nb-chars="27"><span class="idea" data-nb-ref-number="47" id="idea47" data-nb-words="4" data-nb-chars="27">Uhry, Šváby, také Rakušeny,</span>
            &nbsp;</p>
          <p class="chunk" data-nb-ref-number="49" data-nb-words="2" data-nb-chars="13"><span class="idea" data-nb-ref-number="48" id="idea48" data-nb-words="2" data-nb-chars="13">poběhlé Čechy</span></p>
          <p class="chunk" data-nb-ref-number="50" data-nb-words="7" data-nb-chars="48"><span class="idea" data-nb-ref-number="49" id="idea49" data-nb-words="7" data-nb-chars="48">zarmútil, zastrašil i&nbsp;rozehnal ot&nbsp;dietek malých,</span></p>
          <p class="chunk" data-nb-ref-number="51" data-nb-words="9" data-nb-chars="52"><span class="idea" data-nb-ref-number="50" id="idea50" data-nb-words="9" data-nb-chars="52">mnoho sem, mnoho tam k&nbsp;utěšení svých milých stálých.</span>
            &nbsp;</p>
          <p class="chunk" data-nb-ref-number="52" data-nb-words="7" data-nb-chars="44"><span class="idea" data-nb-ref-number="51" id="idea51" data-nb-words="7" data-nb-chars="44">Milý otče! přijmiž chválu ot&nbsp;Čechóv věrných!</span></p>
        </section>
        <section>
          <p class="chunk" data-nb-ref-number="53" data-nb-words="31" data-nb-chars="189"><span class="idea" data-nb-ref-number="52" id="idea52" data-nb-words="31" data-nb-chars="189">Za&nbsp;dětmi kráčela velebná postava onoho pražského kněze, který bojovníky městské do&nbsp;bitvy vedl; v&nbsp;rukou držel dosud na&nbsp;tenké, vysoké žerdi blyštivou svátost a&nbsp;před ním bral se&nbsp;zvonící žáček.</span></p>
          <p class="chunk" data-nb-ref-number="54" data-nb-words="27" data-nb-chars="174"><span class="idea" data-nb-ref-number="53" id="idea53" data-nb-words="27" data-nb-chars="174">Za&nbsp;knězem pak jel na&nbsp;bujném bělouši jednooký vůdce táborů, pod korouhví s&nbsp;kalichem, kterou nad ním nesl jeden bratr, následován valným davem bojovníků táborských i&nbsp;pražských.</span></p>
          <p class="chunk" data-nb-ref-number="55" data-nb-words="77" data-nb-chars="474"><span class="idea" data-nb-ref-number="54" id="idea54" data-nb-words="77" data-nb-chars="474">Hrůzný a&nbsp;zároveň unášející byl pohled na&nbsp;ten zvláštní průvod, na&nbsp;tu&nbsp;pestrou směs rozmanitých odění a&nbsp;rouch dosud prachem pokrytých a&nbsp;krví potřísněných, na&nbsp;ty&nbsp;tváře nadšené a&nbsp;vítězným jasem zářící, na&nbsp;tu&nbsp;spoustu zkrvavených sudlic a&nbsp;cepů, ježících se&nbsp;a&nbsp;trčících nad vlnami té&nbsp;bouřlivé živé řeky, z&nbsp;níž se&nbsp;ozývaly řinčivé zvuky zbraní, hřmot kročejů, dusot koní, zpěv a&nbsp;plesné pokřiky, splývajíce s&nbsp;mohutným hlaholem pražských zvonů v&nbsp;jedinou velkolepou hymnu radosti a&nbsp;slávy.</span></p>
          <p class="chunk" data-nb-ref-number="56" data-nb-words="37" data-nb-chars="238"><span class="idea" data-nb-ref-number="55" id="idea55" data-nb-words="37" data-nb-chars="238">Středem nejhlučnější oslavy byl arci bratr Žižka. Dívky házely čerstvé kvítí před jeho koně, matky zdvíhaly vysoko své dítky, ukazujíce jim božího hrdinu, starci vznášeli i&nbsp;k&nbsp;němus žehnáním ruce, jásot a&nbsp;chvála odevšad burácely mu&nbsp;vstříc.</span></p>
          <p class="chunk" data-nb-ref-number="57" data-nb-words="100" data-nb-chars="655"><span class="idea" data-nb-ref-number="56" id="idea56" data-nb-words="100" data-nb-chars="655">Právě nablízku zástupu, v&nbsp;němž jedva držel se&nbsp;na&nbsp;nohou nejnešťastnější účastník této slavnosti, náš ubohý spoutaný Brouček, zastavil Žižka na&nbsp;chvíli svého koně a&nbsp;zvolal po&nbsp;svém prostém, jadrném způsobu povzneseným, zvučným hlasem, z&nbsp;něhož se&nbsp;ozývala síla ryzího, hlubokého zápalu a&nbsp;vroucí, upřímná zbožnost: „Milí bratří! Nechvaltež mne, ale chvalte Toho, jehož jsme my&nbsp;všichni pouhými nehodnými nástroji. Milostivý Bůh povalil slabou rukou naší nepřátely své i&nbsp;naše, protivníky pravdy svaté a&nbsp;našeho jazyka českého i&nbsp;slovenského. Pán všemohoucí, svatá naše záštita, porazil a&nbsp;zetřel mrzkou pýchu jejich. Jemu buď proto čest a&nbsp;chvála na&nbsp;věky věkův, amen!“</span></p>
          <p class="chunk" data-nb-ref-number="58" data-nb-words="7" data-nb-chars="49"><span class="idea" data-nb-ref-number="57" id="idea57" data-nb-words="7" data-nb-chars="49">„Amen! Amen!“ zaburácelo kolem jako jedněmi ústy.</span></p>
          <p class="chunk" data-nb-ref-number="59" data-nb-words="7" data-nb-chars="42"><span class="idea" data-nb-ref-number="58" id="idea58" data-nb-words="7" data-nb-chars="42">Tu&nbsp;padl zrak Žižkův na&nbsp;spoutaného Broučka.</span></p>
          <p class="chunk" data-nb-ref-number="60" data-nb-words="6" data-nb-chars="35"><span class="idea" data-nb-ref-number="59" id="idea59" data-nb-words="6" data-nb-chars="35">„Jakého tu&nbsp;máte zajatce?“ tázal se.</span></p>
          <p class="chunk" data-nb-ref-number="61" data-nb-words="67" data-nb-chars="385"><span class="idea" data-nb-ref-number="60" id="idea60" data-nb-words="67" data-nb-chars="385">„Jali jsme ho&nbsp;v&nbsp;městě,“ oznamoval vůdce jezdců, „an volal, že&nbsp;jest Němec papeženec. Omlouval se, že&nbsp;tak volal ze&nbsp;strachu, maje nás podle ukořistěných korouhviček s&nbsp;křížem za&nbsp;německé křižáky. Jistil pak, že&nbsp;jest Čech a&nbsp;husita, zprvu vydávaje se&nbsp;za&nbsp;Pražana, ale když jsme ho&nbsp;chtěli vésti na&nbsp;radnici, pravil zase, že&nbsp;náleží mezi tábory. Protož vedeme jej k&nbsp;tobě, abys nad ním soudil sám.“</span></p>
          <p class="chunk" data-nb-ref-number="62" data-nb-words="57" data-nb-chars="357"><span class="idea" data-nb-ref-number="61" id="idea61" data-nb-words="57" data-nb-chars="357">Jedno oko táborského vůdce pronikavě spočinulo na&nbsp;zajatci, žíla na&nbsp;čele Žižkově naběhla a&nbsp;mohutný jeho hlas zahřměl: „Ha, nepoznal jsem ho&nbsp;dříve v&nbsp;pitvorném tom přestrojení! Pohleď, bratře Chvále, není-li to&nbsp;zrádce ten ošemetný, kterého jsme včera po&nbsp;boji na&nbsp;Špitálském poli mezi sebe přijali, a&nbsp;který dnes, ve&nbsp;chvíli nejtěžší s&nbsp;hory Vítkovy zbaběle utekl?“</span></p>
          <p class="chunk" data-nb-ref-number="63" data-nb-words="85" data-nb-chars="496"><span class="idea" data-nb-ref-number="62" id="idea62" data-nb-words="85" data-nb-chars="496">„Věru, že&nbsp;jest!“ vzkřikl Chval z&nbsp;Machovic, jedoucí v&nbsp;průvodu za&nbsp;Žižkou. „Ani já&nbsp;nepoznal jsem ho&nbsp;dříve v&nbsp;té&nbsp;dvorné mumraji. Padouch ten včera nestoudnými lžemi mne a&nbsp;kněze Korandu zaslepil, že&nbsp;jsme ho&nbsp;mezi bratry přijali. Bájilť drze, že&nbsp;na&nbsp;Špitálském s&nbsp;Pražany statečně bojoval a&nbsp;že&nbsp;po&nbsp;mnohých letech z&nbsp;ciziny se&nbsp;vrací, aby rodákům pomáhal v&nbsp;těžkém zápasu. Dnes mužnost svou na&nbsp;hoře Vítkově skutkem nejlépe dokázal, a&nbsp;kdokoli jen v&nbsp;tuto chvíli naň pohlédne, pozná ihned, jaký jest hrdina! Haha!“</span></p>
          <p class="chunk" data-nb-ref-number="64" data-nb-words="36" data-nb-chars="227"><span class="idea" data-nb-ref-number="63" id="idea63" data-nb-words="36" data-nb-chars="227">Zraky všeho množství spočívaly s&nbsp;opovržením, úžasem a&nbsp;hněvem na&nbsp;zajatci přepodivně oblečeném, kterýž neměl v&nbsp;okamžiku tom opravdu ani špetky bohatýrského vzezření. Byl bled jako křída a&nbsp;třásl se&nbsp;na&nbsp;celém těle jako osikový list.</span></p>
          <p class="chunk" data-nb-ref-number="65" data-nb-words="20" data-nb-chars="129"><span class="idea" data-nb-ref-number="64" id="idea64" data-nb-words="20" data-nb-chars="129">Vtom prodral se&nbsp;zástupem zavalitý vousatý venkovan v&nbsp;režné haleně a&nbsp;hrubém slaměném klobouku, s&nbsp;pokrvácenou těžkou palicí v&nbsp;ruce.</span></p>
          <p class="chunk" data-nb-ref-number="66" data-nb-words="65" data-nb-chars="381"><span class="idea" data-nb-ref-number="65" id="idea65" data-nb-words="65" data-nb-chars="381">„K táborům že&nbsp;se&nbsp;přidal nešlechetník ten po&nbsp;boji včerejším?“ křičel venkovan, v&nbsp;němž asi čtenář poznal Žatečana Vacka Bradatého. „Slyšte: Malou chvíli před bojem tím, přišed jako host Janka od&nbsp;Zvonu do&nbsp;krčmy mezi nás, když jsme se&nbsp;tu&nbsp;o&nbsp;kněžské plachty svadili a&nbsp;potkli, ornátů horlivě se&nbsp;zastával a&nbsp;táborům beranů spílal, že&nbsp;bych byl málem tuto pohanu palicí svou na&nbsp;něm ztrestal.“</span></p>
          <p class="chunk" data-nb-ref-number="67" data-nb-words="19" data-nb-chars="110"><span class="idea" data-nb-ref-number="66" id="idea66" data-nb-words="19" data-nb-chars="110">„A hned po&nbsp;boji pravil, že&nbsp;ornáty zamítá a&nbsp;proto od&nbsp;Pražanů ustupuje,“ zvolal hejtman Chval v&nbsp;největší nevoli.</span></p>
          <p class="chunk" data-nb-ref-number="68" data-nb-words="62" data-nb-chars="361"><span class="idea" data-nb-ref-number="67" id="idea67" data-nb-words="62" data-nb-chars="361">„Nevěřím, by&nbsp;Praha mohla zroditi takovou ohavu!“ ozval se&nbsp;z&nbsp;davu Vojta od&nbsp;Pávů jako nový svědek proti Broučkovi. „V hrdlo zajisté lhal, namluviv nebožci Jankovi od&nbsp;Zvonu, že&nbsp;jest Pražan rodilý a&nbsp;že&nbsp;z&nbsp;ciziny domů se&nbsp;vrací. Jistě cizák jest nebo poběhlík bez domova, který lstivě vloudil se&nbsp;do&nbsp;Prahy a&nbsp;do&nbsp;táboru Žižkova, aby tu&nbsp;špehéřské služby konal Zikmundovi.“</span></p>
          <p class="chunk" data-nb-ref-number="69" data-nb-words="6" data-nb-chars="49"><span class="idea" data-nb-ref-number="68" id="idea68" data-nb-words="6" data-nb-chars="49">„Zabte lotra!“ zaburácelo vůkol rozlíceným lidem.</span></p>
          <p class="chunk" data-nb-ref-number="70" data-nb-words="30" data-nb-chars="157"><span class="idea" data-nb-ref-number="69" id="idea69" data-nb-words="30" data-nb-chars="157">„Přísahám – přísahám – že&nbsp;nejsem špehoun – Kdyby tu&nbsp;byl jen Domšík! Jsem Čech a&nbsp;Pražan – Milost – milost!“ úpěl pan Brouček, padaje na&nbsp;kolena a&nbsp;jektaje zuby.</span></p>
          <p class="chunk" data-nb-ref-number="71" data-nb-words="93" data-nb-chars="552"><span class="idea" data-nb-ref-number="70" id="idea70" data-nb-words="93" data-nb-chars="552">„Buď kdo buď, smrti nejohavnější jsi hoden, zbabělce a&nbsp;pokrytče ničemný!“ rozhodl Žižka. „A jsi-li vpravdě Čech, tím spíše musí tě&nbsp;vyhladiti spravedlivý hněv rodáků, jimž pro hanbu jen žiješ a&nbsp;potupu. Hned po&nbsp;prvé vida tebe, soudil jsem, že&nbsp;sloužíš více břichu svému nežli Bohu, ale nyní poznávám, že&nbsp;nemáš boha žádného, že&nbsp;nic není tobě svato a&nbsp;draho kromě mrzkého prospěchu bídného těla tvého, pro kterýž hotov jsi každému po&nbsp;libosti zapříti Boha, pravdu, bratry, matku, rod a&nbsp;jazyk svůj. – Budiž vyhlazen s&nbsp;této země, kteréž jsi ohavou a&nbsp;poskvrnou!“</span></p>
          <p class="chunk" data-nb-ref-number="72" data-nb-words="54" data-nb-chars="315"><span class="idea" data-nb-ref-number="71" id="idea71" data-nb-words="54" data-nb-chars="315">„Smilování!“ sténal pan domácí, šoupaje se&nbsp;po&nbsp;kolenou, a&nbsp;pak náhle v&nbsp;zoufalém odhodlání zakoktal: „Proboha – slyšte – přátelé – Vždyť ani nepatřím – do&nbsp;vašeho věku – vždyť jsem se&nbsp;narodil v&nbsp;devatenáctém století – jsem váš prapravnuk – a&nbsp;jenom zázrakem nepochopitelným dostal jsem se&nbsp;mezi vás – do&nbsp;daleké minulosti!“</span></p>
          <p class="chunk" data-nb-ref-number="73" data-nb-words="8" data-nb-chars="54"><span class="idea" data-nb-ref-number="72" id="idea72" data-nb-words="8" data-nb-chars="54">Překvapené davy pohlížely naň chvíli v&nbsp;němém ustrnutí.</span></p>
          <p class="chunk" data-nb-ref-number="74" data-nb-words="41" data-nb-chars="251"><span class="idea" data-nb-ref-number="73" id="idea73" data-nb-words="41" data-nb-chars="251">Konečně promluvil Žižka: „Ha, babský strach pomátl tvůj rozum. Šílená jest myšlenka, že&nbsp;by&nbsp;člověk dalekých příštích věků přišel mezi dávné předky své, a&nbsp;kdyby se&nbsp;i&nbsp;mohl státi neslýchaný ten div, – toho bohdá nikdy nebude, abychom takové měli potomky!“</span></p>
          <p class="chunk" data-nb-ref-number="75" data-nb-words="11" data-nb-chars="66"><span class="idea" data-nb-ref-number="74" id="idea74" data-nb-words="11" data-nb-chars="66">Máchl prudce rukou nad odsouzencem a&nbsp;pobídl znovu bělouše k&nbsp;jízdě.</span></p>
          <p class="chunk" data-nb-ref-number="76" data-nb-words="13" data-nb-chars="74"><span class="idea" data-nb-ref-number="75" id="idea75" data-nb-words="13" data-nb-chars="74">„Upalte ho!“ dodal hněvivý Chval a&nbsp;jel dále za&nbsp;Žižkou s&nbsp;ostatním průvodem.</span></p>
          <p class="chunk" data-nb-ref-number="77" data-nb-words="12" data-nb-chars="70"><span class="idea" data-nb-ref-number="76" id="idea76" data-nb-words="12" data-nb-chars="70">„Upálíme ho!“ vzkřikl zuřivý dav a&nbsp;shrnul se&nbsp;na&nbsp;ubohou, nevinnou oběť.</span></p>
          <p class="chunk" data-nb-ref-number="78" data-nb-words="8" data-nb-chars="58"><span class="idea" data-nb-ref-number="77" id="idea77" data-nb-words="8" data-nb-chars="58">„Smilujte se! Smilujte se!“ úpěnlivě žebronil pan Brouček.</span></p>
          <p class="chunk" data-nb-ref-number="79" data-nb-words="26" data-nb-chars="163"><span class="idea" data-nb-ref-number="78" id="idea78" data-nb-words="26" data-nb-chars="163">„Pro zbabělce a&nbsp;zrádce nemáme smilování!“ zvolal tvrdě Vacek Bradatý. „Marně skuhráš o&nbsp;bídný život svůj, jehož bohem jediným byl zajisté břich a&nbsp;svatyní plný sud.“</span></p>
          <p class="chunk" data-nb-ref-number="80" data-nb-words="11" data-nb-chars="62"><span class="idea" data-nb-ref-number="79" id="idea79" data-nb-words="11" data-nb-chars="62">„Tak-li tomu, budiž sud i&nbsp;rakví jeho!“ navrhoval někdo z&nbsp;davu.</span></p>
          <p class="chunk" data-nb-ref-number="81" data-nb-words="11" data-nb-chars="67"><span class="idea" data-nb-ref-number="80" id="idea80" data-nb-words="11" data-nb-chars="67">„Dobře díš! Upalme ho&nbsp;v&nbsp;sudě!“ přisvědčovalo bouřlivě množství a&nbsp;––</span></p>
          <p class="chunk" data-nb-ref-number="82" data-nb-words="45" data-nb-chars="285"><span class="idea" data-nb-ref-number="81" id="idea81" data-nb-words="45" data-nb-chars="285">Péro klesá mi&nbsp;z&nbsp;ruky. Zdráhá se&nbsp;dokresliti příšerný výjev. Ale povinnost spisovatelská velí, abych provodil svého hrdinu až&nbsp;do&nbsp;strašného konce středověkých jeho dobrodružství a&nbsp;doplnil tou šerednou črtou svůj věrný obraz dávné doby, v&nbsp;níž k&nbsp;skvělým zářím družily se&nbsp;tím temnější stíny.</span></p>
          <p class="chunk" data-nb-ref-number="83" data-nb-words="112" data-nb-chars="704"><span class="idea" data-nb-ref-number="82" id="idea82" data-nb-words="112" data-nb-chars="704">Útlocitné čtenářce však radím, aby přeskočila konec této kapitoly; vždyť asi již dosavadní útrapy dobrého pana Broučka vyloudily nejednou vláhu soustrasti na&nbsp;její řasy. Jenom čtenář pevnějších nervů sleduj mne i&nbsp;při smutném posledním úkolu a&nbsp;měj přitom na&nbsp;paměti, že&nbsp;tehdejší doba nebyla tak uhlazená a&nbsp;choulostivá jako náš osvícený věk, v&nbsp;němž sice statisícové umírají v&nbsp;mukách na&nbsp;bojišti, ale kat představuje se&nbsp;odsouzenci v&nbsp;rukavičkách. Ani v&nbsp;krvavých románech nesetkáváme se&nbsp;již s&nbsp;exekucemi toho druhu, jaká vykonána byla dne 14. července 1420 v&nbsp;Praze na&nbsp;panu Broučkovi a&nbsp;dne 21. srpna 1421 v&nbsp;Roudnici stejným způsobem na&nbsp;smělém novotáři Martinu Houskovi či&nbsp;Loquisovi a&nbsp;jeho tovaryši knězi Prokopovi.</span></p>
          <p class="chunk" data-nb-ref-number="84" data-nb-words="39" data-nb-chars="268"><span class="idea" data-nb-ref-number="83" id="idea83" data-nb-words="39" data-nb-chars="268">Ostatně mohu následující děj naznačiti jen v&nbsp;několika hlavních, příšerných rysech. Pan domácí připomíná si&nbsp;tuto katastrofu jen mlhavě jako nejstrašnější sen svého života; úzkosti smrtelné kalily mu&nbsp;smysly, že&nbsp;jen kuse a&nbsp;nejasně vnímal všechny okolnosti strašného děje.</span></p>
          <p class="chunk" data-nb-ref-number="85" data-nb-words="171" data-nb-chars="1020"><span class="idea" data-nb-ref-number="84" id="idea84" data-nb-words="171" data-nb-chars="1020">Polomrtev byl dovlečen za&nbsp;křiku a&nbsp;lání davu k&nbsp;pranýři na&nbsp;Staroměstském náměstí – lid snesl tam za&nbsp;chvíli hromadu polen a&nbsp;slámy – pračata přivalila veliký sud – zaslechl ještě jako v&nbsp;mrákotách, že&nbsp;vyvalili sud ten z&nbsp;Pekla (pivovar ten byl nyní hoden svého jména!) – ozval se&nbsp;praskot dřev, vyšlehly rudé plameny a&nbsp;příšerně ozářily strakatý středověký dav, jímž se&nbsp;prodrala hrbatá ohyzdná babice, čímsi nad hlavou máchajíc a&nbsp;zlobně spílajíc: „Dobře tak! Upalte zlého čarodějníka! Hle, tuto vrhám k&nbsp;němu na&nbsp;hranici pekelnou krabičku s&nbsp;kouzelnými slovy a&nbsp;ďábelské koření, kterým začaroval náš dům, že&nbsp;se&nbsp;stal příbytkem neštěstí. Jdi k&nbsp;satanu, ohavný kouzelníku, jemuž jsi zapsal černou duši svou.“ – Nato podnikl pan Brouček ještě poslední marný zápas s&nbsp;lítými katy, kteří ho&nbsp;svázaného vstrčili do&nbsp;sudu, – naposled zdálo se&nbsp;mu, že&nbsp;zahlédl v&nbsp;otevřeném okně domu Domšíkova smutnou tvář spanilé Kunky, pak objala jej tma, zabušily palice, vrážející nad ním víko v&nbsp;otvor sudu, sud začal se&nbsp;s&nbsp;ním valiti blíže k&nbsp;praskajícímu ohni.</span></p>
          <p class="chunk" data-nb-ref-number="86" data-nb-words="40" data-nb-chars="250"><span class="idea" data-nb-ref-number="85" id="idea85" data-nb-words="40" data-nb-chars="250">Mrákoty obestřely jeho mysl a&nbsp;jen jako vzdálená hvězda zamihla se&nbsp;těmi chmurami ještě líbezná představa Domšíkovy dcery; zakalený duch upjal se&nbsp;k&nbsp;ní&nbsp;bláhově jako k&nbsp;poslednímu zásvitu naděje a&nbsp;z&nbsp;prsou vydral se&nbsp;chroptivý, zoufalý hlas: „Kunko! Kunko!“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./section0017.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>